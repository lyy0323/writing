王蛰堪，名景泉，字季洲，号蛰堪，1949年生于天津，原籍河北霸州。早年从寇梦碧先生习诗古文辞，词宗南宋。中华诗词研究院学术委员，现任职于天津市民俗博物馆。有《半梦庐词》（已刊行，黄山书社）、《半梦庐诗存》、《半梦庐词话》。
    蜇堪早年从沽上寇梦碧先生习诗文词章，词宗南宋,无论长调小令,或怀人咏物,或于时事之针砭,皆清h幽美，古意渺渺，久为词坛赏击，与周退密、孔凡章等当代词老多有交游唱和，周退老曾言蜇堪词有姚梅伯意韵，并举《疏影楼词》题诗以赠，可为词坛添一掌故。八十年代于吴玉如先生创办的天津茂林书法学院讲授诗词,从学者众,同时期还负责编辑了词学刊物《学诗词》，这是文革后最早的词学研究专刊，在当时诗词爱好者中影响较大。 

祝英台近・庚申除夕立春和梦窗韵
烛花消，莲漏促，春信试钗股。杯畔残愁，且逐峭寒去。酒阑争遣幽怀，此时空记，劫尘外、镜边低语。
忆芳俎。韶华一逝难留，兰情染笺素。咫尺屏山，依约梦中路。奈他雾散烟花，邻喧爆竹，漫惊破、断云零雨。

水龙吟・挽丛碧丈
疏帘捱尽残寒，遥山碧断斜阳坠。空留雅韵，千秋情圣，五陵公子。老去春游，词坛零落，盟鸥余几。便延秋花月，庚寅樽俎，俱难尽，平生意。
恼乱十年往事。甚匆匆、烟飞雾起。狂尘障袖，俊怀都付，酒痕灯味。抡指佳期，李园唯有，海棠萦系。料芳颜怕叮枝枝懒放，化伤春泪。

水龙吟
晓窗窥破孤眠，梦长苦恨春宵短。几番分聚，消魂最是，悲欢相半。那更离怀，柔肠萦系，争如不见。甚人生易老，芳华总向，闲中改，愁中换。
心绪晚来偏乱。记前时、小园行遍。东风次第，长桥柳外，绿茵娇软。月夜归来，欢情顿改，佳期空远。问匆匆别后，桃花开未，更何时看。

高阳台・昼梦醒作
紫燕声轻，珠帘影暗，醒来小院黄昏。窗掩斜阳，朦胧望断行云。相逢一笑匆匆去，似鬓边、尚有啼痕。怅离怀，何事萦牵，梦里殷勤。
阳台路断芳尘暗，渐柳绵吹尽，老却残春。空羡当年，乐昌破镜犹存。落红纵有无题处，更谁堪、与说销魂。好都将，恨赋愁吟，斟入清樽。

霜叶飞・题斜街唤梦图依梦窗韵
露条烟绪。空牵惹，遗踪难觅庭树。秋蝉身世费低吟，愁驻黄昏雨。暗细味、流光过羽。山遥梦断成今古。正鹤警传风，劫墨压千山，怨笛漫倾心素。
残日忍到鸥边，斜街何在，往事依约谁赋。尽教随笔入丹青，换了商弦语。但剩得、兰情一缕。无言沽水东流去。待醉时、朦胧看，半帧霜缣，梦魂归处。

高阳台・京华访苏宇丈北海碧鲜亭坐雨
远雾迷楼，浓烟压水，依稀塔影煤山。细草摇风，萋萋隔岸生寒。多情更奈无情雨，着几分、碧乱香残。但凝看，愁入云中，梦断山前。
芳春不向花间住，任才人老尽，景物依然。不觉新凉，匆匆又到吟边。静清斋里朦胧处，是旧时、池榭栏干。甚情迁，晚树深阴，雨后鸣蝉。

齐天乐・秋梧选韵图，为崇斋题。
翠云愁断题红杳，残痕几番萦绕。落枕秋声，敲檐夜雨，暗忆谷兰幽操。寻思懊恼。奈楚些魂迷，向谁凭吊。劫后琴心，好阴还更系怀抱。
匆匆年事又了。余寒添酒绪，芳信难料。嫩叶新抽，疏枝半绿，能惹相思多少。情深易老。但梦里重寻，那时宫调。烛影孤窗，怨弦翻旧稿。

琵琶仙・癸亥上巳后二日小集冷香m，主人擅琵琶，席上奏霓裳羽衣曲，索赋。
料理春痕，几番被、乱絮牵魂无迹。今夕飘入谁家，冷香寄琴席。桑驶弧⒘黪事杳，漫消尽、兰荃残魄。碧断山遥，梦零窗暗，还更相忆。赖吟侣、为拨檀槽，恰偏有、浔阳坐中客。试奏霓裳一曲，想太真颜色。风绕指、盘珠乱落，似梦边、旧日曾识。为问醉里幽怀，几人知得。

前调・题姜毅老玉堂春色图
宫样妆成，`云着，漫拾唐昌遗迹。粉白还间脂红，余香度瑶席。风处舞、阶前影动，误多少、蜂魂蝶魄。雨妒添娇，烟愁助媚，能不相忆。
纵当日、吴苑移栽，问谁是、多情香客。堪恼半庭狂绿，掩一堂春色。空便有、当年燕子，算玳梁、梦里曾识。忍道红萼无言，醉时消得。

齐天乐・蝉墨
旧时西陆谈风处，依依梦魂无主。乍别璇宫，才离翠鬓，认取砚池归路。情丝万缕。奈高树生寒，嫩黄无据。露重风多，莫将凄冷向秋诉。
凭他妒霜怨雨。不知春黛湿，双翅难举。漱玉词成，簪花笔落，忍把秋根磨去。清音欲吐。问牵恨宫商，倩谁歌与。待整兰妆，画眉应暗许。

淡黄柳
牵肠小幅，谁画梅间鹊。几度残花同泪落。数点寻常笔墨，还记当时百年约。
梦初觉，空嗟世情薄。觅吟侣，笛边酌。看桃枝未绿愁先着。醉里幽怀，断鸿何处，凄冷斜阳巷陌。

法曲献仙音・石窗词丈有悼亡之作，读之凄然，爰赋小词却寄。
疏雨方晴，暮寒犹嫩，淡月轻移深院。翠烛啼花，琐窗邀梦，情怀五夜争遣。正浅醉消魂处，摩挲费书眼。
小庭畔。忆相携、旧时经惯。綦迹杳、应是藓生苔满。莫更念前因，剩而今、悲恨相半。一曲伤歌，镜尘昏、鬓缕自茧。听幽宫碎佩，忍共松风凄断。

采桑子・崇斋以立秋之夕与梦翁联句见寄爰奉和
寒来一叶惊秋早，雨后幽斋。小院徘徊，暗数金风几度回。
黄昏乍觉新凉好，乱绪难排。短烛深杯，流梦韶光去莫追。

唐多令・谢兼翁赐题额
千里降云笺，神辉留壁间。认惊鸿、飞舞翩翩。人外一庐寻半梦，醒时觅，醉时看。
何用碧霞丹，吟杯能驻颜。羡风流、浑似当年。坛坫江南从引领，凭缩地，到壶天。

浣溪沙・文史馆雅集
渔唱烟沽去不留，飞花惹梦思悠悠，兰亭犹记那年不。
愧许薄才逢盛会，聊将旧曲谱新讴，江山诗史待谁修。

霜叶飞・赋落枫用梦窗韵
暮寒添绪。斜阳外，秋林红损千树。凋零已是绿萧疏，那更西山雨。尽化作、哀鸿坠羽。无情有恨含终古。任逐水飘流，幽怨出宫沟，泪墨染成笺素。
还记向晚停车，杜郎去后，满径堆积谁赋。片魂犹恋旧家山，凄咽昏鸦语。莫道似、落霞残缕。长天孤鹜衔愁去。最断肠、相思地，月冷吴江，客船何处。

减兰・题双葫芦图祝兼翁八十晋八大庆
壶天万里，安得长房龙作骑。沪渎津沽，鸥侣联吟到画图。
碧霞丹诀，驻景堪称陶八八。瓜瓞绵绵，一瓣心香世代传。

水龙吟・丙寅上巳李园海棠吟集
锦窠旧梦荒丛，新阴又曳游人步。残寒天气，东风栏外，几番疏雨。春睡方醒，醉颜未掩，晓妆都误。纵隔帘香少，天然仙格，无心问，群芳谱。
不羡陌头丝柳，漫回风、乱吹狂絮。蜂忙蝶浪，雾环烟锁，嫩红谁主。浅淡偏宜，孤标自赏，三春未许。恁含情脉脉，风流应似，向骚人语。

惜红衣・送玉言丈赴美讲学用白石韵
瀛海乘鸾，蓬山跨鹤，补天心力。醉糖岷，数峰渐深碧。江遥树远，留不住风尘词客。沉寂，明日雁来，送探春消息。
烟沽柳陌，笼雾凝霜，群芳正狼藉。怀乡更料，异国绮窗北。万里苦寻残梦，别是悼红经历。抱剩弦余韵，消得一天晴色。

水龙吟・挽毅然丈
江山老尽才人，霜寒影逝花间侣。斜街旧事，丹青染罢，熙荃何处。醉墨含香，等闲留得，东风红雨。正哀蝉凄断，凋零时候，护芳事，凭谁主。
石畔幽兰依旧，记当时、停杯题句。联吟风月，坐中谈笑，梦边襟素。敛尽余霞，风流顿歇，残宫碎羽。料翩然归往，山堂极目，望桃源渡。

淡黄柳・上元
孤怀冷酌，窗隙灯明灭。彩胜魂牵轻似蝶。醉里欢踪猛忆，才觉韶华尽抛撇。
乱尘歇，吟边寸心掇。怅佳景，总虚设。甚闲愁倍是年时节。料峭春寒，照人唯有，无语千年皓月。

凄凉犯・丁卯立秋日雨中闻笛和新河依白石四声
滴檐断续。惊琴枕、丝丝欲住还急。晚来中酒，孤蝉最是，伴人幽寂。遥怜病翼，镇凄楚、凉柯自惜。渐西风、低吟似哭，冷暖问消息。
谁道新来瘦，晓镜凭添，几分秋色。岁华过羽，怎禁他、雁边闻笛。半掩昏窗，渺天际、残云似昔。不堪听，峡雨梦杳暗远碧。

浣溪沙・石窗丈以予四十初度诗韵见和此调
小占西溪地半弓，寄闲容我注鱼虫，披襟坐领一帘风。
入耳邻箫惊仿佛，窥人眉月认S胧，梦移芳草烛痕中。

金缕曲・赠钱世明
千古沉骚魄。甚江山、凋零九畹，谷音岑寂。吟履堪嗟无着处，大道都存屎溺。暗检点、兰荃旧迹。聒耳蛙声成鼓吹，算几番、辜负春芳陌。心独往，血凝碧。
钱郎高格情何逸。挽狂澜、射潮劲弩，补天余力。一曲长歌腾笑里，听取神惊鬼泣。赖更有、如椽巨笔。幽梦溪舟乘雪去，漫魂消、三五梅边客。君与我，弄长笛。

鹧鸪天・重修天后宫
三岔河边集万艘，漫将盛祀忆前朝。梦摇帆卷灵风肃，魂共灰飞劫火销。
楼再起，相重雕，儿时心影总难描。都来六百年间事，分付津沽上下潮。

减兰・孔凡翁属题回舟集
旗亭唱罢，诗誉当年名日下。老笔生花，妙句吟成动汉巴。
鬓丝霜白，染出江枫红一色。骇浪回舟，海雨天风一卷收。

水龙吟・挽兼与丈
九天月地云阶，诗仙已赴元都府。高翔五岳，玉梯升碧，餐霞轻举。梦断江南，凋零坛坫，冷鸥谁主。叹连环解罢，伏龟犹在，空凄绝，人何处。
回首当年往事，寿佳辰、溪头椿树。胡卢萎坠，蟠桃方绽，醉颜难驻。毓秀峰迷，聚星亭渺，吟魂消与。倩长房竹杖，凌空飞越，觅壶中路。

琐窗寒・冰花
云母笼烟，颇黎冱碧，万花谁剪。灯痕一豆，咫尺桃源惊看。悄无声、洞天雾迷，琼楼乍向吟边幻。望白云生处，千林寂寂，数峰清远。
梁苑，追寻遍。伴一缕幽魂，半宵昏眼。玉虚仙渺，冉冉银霞流转。渐熹微、夜阑梦回，丹晖暗上西窗暖。奈香消、点滴流澌，冷抱和冰浣。

齐天乐・雪声次韵梦碧师
真妃初罢瑶池浴，霏霏作花如翦。巷陌铺银，楼台著玉，依约敲檐谁辨。龙沙漫卷。正交错翻纷，吟边白战。起舞回风，合教遗恨洛川岸。
蓝关迁客驻马，出门愁落道，烟锁琼苑。灞水桥头，锁金帐里，别有人间寒暖。鳞光照眼。听急霰惊风，打窗零乱。雪茗瓶笙，梦魂期共浣。

烛影摇红・沛泉为述庸斋前辈旧事，感喟无已，赋此解即用其海边落叶韵。
回首烟尘，百年影幻人间世。茫茫沧海恨难填，血迸怨禽泪。一枕香销洛水。甚无端、狂涛骤起。料应凄断，泛浦求珠，凌波拾翠。
次第霜寒，晚蝉顿失丛阴庇。西风萧瑟暗斜阳，梦外栖无地。冷句残杯尚记。剩愁边、清商自倚。风窗掩卷，一缕骚魂，秋灯摇碎。

梦芙蓉・戊辰上巳水上芙蓉酒家禊集分韵得步字
搴芳邀俊侣，正催春雨罢，晓光照煦。柳摇风细，依约昔行处。荡魂迷乱絮，吟边谁会幽素。大劫灰沉，总情衰鬓改，难忘旧尊俎。
理得清愁几许。酣饮芙蓉，漫斗旗亭句。梦遥祝山远，欢迹待重数。倚栏花影误，凌波不共微步。极目天涯，又轻阴向晚，烟水暗霞屿。

鹧鸪天
独吊斜晖不自持，酒边幽愫倩谁知。可堪残月朦胧夜，最是孤窗寂寞时。
怜翠蜡，感流澌，春来底事雁归迟。定知蓬岛人无寐，一样凄怀泪暗垂。

高阳台・雨中送别，归来都无意绪，灯下成此。
雾锁浮桥，烟横远陌，髂河瓿跏铡Ｒ幌Υ汗椋更谁解道闲愁。冻云已失荒天外，伴重阴、泪湿吟眸。乍惊回，暗检欢踪，不似前游。
伤情不怕分歧处，怕新痕嫩迹，小作勾留。执手无言，消魂片刻都羞。香红又是清明后，奈余寒、犹滞芳洲。掩孤怀，晚霁幽窗，残照西楼。

石州慢・题夕秀词
藕孔魂迷，槐穴梦阑，秋气萧瑟。斜街冷社题襟，酒外窗痕山色。隔纱烟语，绛幡谁系金铃，番风凋尽群芳魄。眇眇正愁予，听山阳邻笛。
岑寂。水西声断，梓里珠沉，恨犹堆积。万海千桑，镜里都成衰白。零环缺，拚教泪铸新词，劫尘不滓花间屐。残蜡渐成灰，剩春蚕丝碧。

鹊踏枝
每忆芳踪心欲裂。酒助凄怀，最是中秋节。何事殷勤劳梦蝶，此情只合三生结。
讵料暂离成久别。破镜重规，后约凭谁说。几度阴晴圆又缺，伤心犹对前时月。

汉宫春・小斋饯新河拈坡句乳雁飞华屋分韵得华
小院桐阴，有旧鸥新雁，韵斗尖叉。孤蝉唱晚，碧纱西照横斜。三春迹杳，甚香痕、与梦都赊。还暗忆、年时和雪，笛边谁弄梅花。
羽换宫移何事，怅欢情已逐，流水年华。遥山白云望断，依约人家。秦川万里，想关河、魂路犹遮。回念处、愁随芳草，明朝绿到天涯。

踏莎行・萧斋翁赐法书索作
旆卷云扬，琼雕玉镂，词仙更擅书名久。指麾岁月入红箫，风流谁似纫兰叟。
换墨须鹅，投桃得玖，惜春不使莺天瘦。他年杖履许追陪，携樽来颂期颐寿。

高阳台・戊辰岁除
玉篆销香，银荷照夜，匆匆又荐辛盘。几许欢踪，翠尊重认春还。行云不启阳台锁，甚愁来、总是无端。弄余寒，风漾帘波，影暗屏山。
喧天爆竹惊残梦，待温寻旧绪，不似当年。蜜苣偎人，禁他红泪偷潸。离魂已逐罗浮远，剩瓶梅、知与谁看。漫萦牵，一缕相思，飞上春幡。

西子妆慢・上巳后一日与后社诸子李园看海棠
盟水新鸥，看花夙约，恰又清明时候。肯教羁绪误芳期，况西园、锦屏如绣。联翩胜友。叹劫换、春游去后。坐丛阴，看晓妆初罢，红云依旧。
欢情负。廿载萍踪，谁念飘零久。断肠何事怨东风，算不知、花因春瘦。前尘认取。忆当时、新词题就。漫凭栏，一带波岸柳。

虞美人・赠先龙
窗回午梦无情绪，况是风兼雨。小园昨夜乍微晴，暗数晓来天外几疏星。
寻芳已近三春候，镇日因愁瘦。明朝花事费疑猜，蓦见一枝红杏出墙来。

洞仙歌・己巳重午
分香角黍，又众芳凋后。惊说榴花乍开透。向宵深、满地狼藉残红，浑断送，风雨端阳时候。
梦痕邀醉醒，窗掩黄昏，独吊湘累对蒲酒。举世共沉酣，谁赋江南，沧波荡、楚魂归否。莫更把、霜缣写幽兰，伴啼_、拚教烛边吟瘦。

蝶恋花・和彦威丈二首
碧隔窗纱烟似语。午梦惊回，影暗斜阳树。渐觉哀蝉如泣诉，酒边谁会伤心处。
毕竟芳时留不住。一夕春归，红紫都无据。次第霜寒堪闭户，小楼依旧听风雨。
乍觉芳期轻又去。叶落空阶，犹似离人语。酒酿愁丝千万缕，孤怀坐对西窗雨。
倦倚危栏凝睇处。望断天涯，总被群峰阻。客里光阴惊过羽，明朝花事知何许。

水龙吟・寄怀石窗丈
小窗坐暝黄昏，神随去雁千山渡。虹桥晚霁，月湖澄碧，吟怀寄与。槛外烟波，红香雨后，春深如许。正荷风一枕，池塘留梦，料应是，轻于絮。
乍觉藤阴移户，对陈编、花虫相语。楼台落照，连天芳草，王孙何处。长忆江南，关河犹隔，砚池魂路。倩何人共我，买舟携酒，到春申浦。

点绛唇
徙倚空廊，风前啼损伤春眼。绿深红浅，寂寞黄昏院。
坐暝吟窗，独把花魂饯。芳尘远，一枝重绽，又向灯心幻。

鹧鸪天・梦芙属题蕉窗老人遗稿
劫罅耽吟性自真，当年无计可逃秦。窗前恍忆吹箫月，蕉下欣存续梦身。
歌薤露，赋招魂，我今一恸为斯文。爨桐应喜传焦尾，鸿爪依稀认雪痕。

摸鱼儿・春感
渐黄昏梦回烟缕，吟窗岑寂经惯。烛花重酿伤心泪，帘弄薄寒春浅。惊鬓换，偏更是、东风又绿江南岸。分长聚短。但野径苔生，芳期屡误，佳约总虚算。
追前迹，早向良宵叹断。人间多少恩怨。十分沉醉三分酒，消得乱愁千万。新意懒，禁几度、相思只怕相逢晚。寻思恨满。恰夜似当年，穿檐月小，来照旧庭院。

踏莎行・盛元嘱题晦窗吟草
小径人稀，薄云窗晦，幽幽谁会闲灯味。残宵坐到月来时，盘珠掇尽鲛人泪。
酒畔联吟，笛边同醉，章江那便连沽水。只教一曲托孤鸿，殷殷寄得情千里。

月下笛・寿重梅丈九秩晋五
玉鼎添香，银G炫彩，瑞逢秋杪。词仙未老，聊与青山斗年少。天边绮宴笙歌稳，最喜是、霜花正好。但朱环翠拥，浓斟露醑，叠呈瑶草。
幽操，矜孤抱。羡宋玉风怀，谢公才调。纫兰旧稿，酒痕留得多少。云Z乍荐蟠桃处，望鹤影、魂牵梦绕。拟后约，寿期颐，消得千杯醉倒。

解连环・雪日得新河书，谓近小驻临潼，所居去华清池百余步，赋此阕寄之，用玉田韵。
暮寒窗晚。正环天戏舞，玉尘吹散。曲径里、谁折梅枝，叹夜雪山阴，霸桥人远。望极云深，渐暗却、残鸦数点。算情销泪损，凭栏几费，伤高心眼。
空惊岁时荏苒。听秦关断续，笛风传怨。忍付与、晓月华清，料应识香痕，梦魂千转。独客萍踪，问去雁、甚时能见。待春晴、同赋梨花，翠帘醉卷。

鹧鸪天・冬日有怀梦芙
冷落骚坛别有春，刘郎才笔信如神。漫空金粉都迷眼，一瓣心香不染尘。
诗百首，酒千樽，补天心力共何人。我今狂醉凭栏意，天下英雄唯使君。

临江仙
笛里灯前无限恨，恨来况是无因。只将杯酒付流尘。倚栏凝望处，独立又黄昏。
枕上行云窗上月，月痕冷似心痕。片时睡醒足消魂。小庭怜旧色，顾影恁逡巡。

忆旧游・水西感旧
正斜阳野渡，败柳残英，秋思凄然。雁外空凝眄，叹侵寻时序，依样湖山。剑霜不翦沉恨，是处总相关。甚往迹闲踪，无端又到，酒畔吟边。
缠绵旧心事，但泪渍鲛绡，愁锁蛮笺。认取当年月，便清光好处，料已阑珊。断云暗惹憔悴，长绕楚江天。怕晓梦惊回，孤窗冷烛人未眠。

古香慢・奉和石窗丈题后蜀花蕊夫人手书宫词残石砚拓本
凤池玉冷，鸾爪痕稀，香暗尘杳。按拍寻声，漫拾蜀宫故调。依约认纤葱，但留得、簪花篆小。总千年、半晌梦枕，断魂往迹谁吊。
念旧宠、承恩欢笑。城上降幡，悲恨多少。泣露铜仙，忍对晚烟残照。马上去匆匆，正啼_、离愁满抱。动吟怀，为肠断、锦江花草。

