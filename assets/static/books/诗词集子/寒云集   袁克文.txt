寒云词集 [民国] 袁克文

袁克文（1890～1931），字豹岑，又字抱存、抱公，号寒云，又署龟庵，河南项城人。
袁世凯次子。生平参与政治活动不多，而长于诗文，工书法，能演唱昆曲，爱好藏书和古玩，精于鉴赏，曾与傅增湘、徐森玉、周叔|等交往，研究版本、文物。民国年间，袁克文、张学良、张伯驹、傅侗人称“四大公子”，袁克文性豪放，见到宋元刻本，必设法购得。藏书多为清廷内府藏本，价值最高的有29种、116册。他对收藏的宋巾箱本《周易》、《尚书》、《论语》、《孟子》等8种，尤为喜爱，辟“八经室”贮之。元人绘佛像巨帧13幅为罕见之珍品。他收购文物挥金如土，但兴尽后就转让。袁世凯死后，他长期客居上海，以变卖字画为生。撰有《寒云手写所藏宋本提要廿九种》、《古钱随笔》、《寒云词集》、《寒云诗集》、《圭塘唱和诗》。所写掌故、笔记，如《辛丙秘苑》、《土私乘》等颇多独特之资料。袁克文收藏文物种类很多，晚年因生计窘迫，大部变卖。[坊间曾
有流传袁克文追求当时的著名女词人吕碧城而遭拒，吕时任袁世凯办公室英文秘书]。

寒云词序
余与寒云为中表戚，方其盛时未尝见也，己巳岁始与过从，共相唱酬为乐，乃恨相见之晚焉。无何，寒云化去，余旋作过江之行。丙子春，北归与方大地山访寒云故庐，索其词稿，谋付之梓，其夫人及方大之女公子手写畀余，即今所刊稿也。寒云词跌宕风流，自发天籁，如太原公子不修边幅而自豪，洛川神女不假铅华而自丽。呜呼！霸图衰歇，文采犹存，亦足以传寒云矣。刊词既竣，方大亦逝，已碎汉水之琴，复哀山阳之笛，沽上桃花，墓前宿草，怆怀故旧，何忍卒读邪！
                                                                         戊寅秋愚表弟张伯驹序

凡学可以人力致，惟词则得于天事者为多。好鸟鸣春，幽蛩响夕，微风振松篁，寒泉咽危石，孰为之节奏？自赴其欢娱哀戚之旨，皆天也，词人之词亦犹是而已。是故古来作者，太白、飞卿为之，有其天也；杜陵、昌黎无其天，弗强作也。惟天故真，惟真故不为境所限，若南唐二主、若张功父、思，兹非仆之所敢知，第得见其所为词，则固功父、容若之流亚也。中岁湛隐放废、饮醇近妇如信陵，时时为词以寄意，多恻艳琐碎、燕私儿女之语，或乃病之然，此实词家本色也。颇闻近代主词坛者，悬所谓拙重大之旨为揭粒以饰门面、召来学，而世之学为词者亦群焉奉为圭臬，然此特相率而为伪耳！寒云之词独能任天而动，交谡谡若松风，冷冷若泉石，兹非其天事之胜欤？交若鸟，凄凄若寒云初意亦有志于考律，与赵逸叟诸人游，相与讨论，然其为效粗能度曲而已，今存稿中四声亦不能尽合于律，然此亦不足病也。宫调之失传久矣，今之教人为词者颇以四声并和为尽能事，梏桎性灵，伤词害义，其弊已不胜言。古今之音异，南北之音异，一声而阴阳异，乃至一名家词而数本互异，又孰从而正是之？寒云之词自鸣其天，不欲扶篱倚壁，趋于窘涩之途，亦不肯描头画角，失其咏叹之旨，殆为有其天而能自全者欤。寒云病中恒手自定稿，命其闺人录之，凡得词如千首，自署曰《洹上词》。既殁，家人以属其中表张伯驹，伯驹将为梓之，问序于余，余病夫无其天而强为之者之多，而号称能为词者又曰以涂饰摹拟相矜尚，词之天失而词学益以微，乃信寒云之词为必可传。若夫哀鸟遗音，时于恻恻微吟中寓其家国难言之隐，则尤足慨念云。
                                                       枝巢夏仁虎序

寒云词

踏莎行
如我昏沉，匪伊朝夕，寸心终古无人识。灵犀一点有时通，除非马角乌头白。
长夜漫漫，空房寂寂，香篝前度烧安息。罗帏直入月无猜，瓶花开落谁怜惜？

浪淘沙
临去转秋波，蹙损眉蛾。屏风六曲软烟罗。便是回头人已远，好在情多。
夜半复经过。意态阿那，笑看白发醉颜酡。说与梅花同不睡，睡又如何？

浣溪沙    寄万年海上
无赖春痕惹梦思，尊前曾记唱新词，心期但有月明知。
渐许离情通宛转，休凭旧事怨差池，相逢鬓已又添丝。

菩萨蛮    题梦游图次瑟君韵
衔声托影凌天度，香霞入握云吹步。凤羽化琼肤，五灵呈旧符。
紫华铺玉座，月颤星流堕。丹诠泥人归，霓裳摇麝帏。

菩萨蛮
重楼悄悄灯明灭，登临好趁新秋节。一晌月惊窥，隔帘人未知。
春遥莺语歇，转听琵琶切。漫与说相思，夜来归又迟。

虞美人
落花微语江南路，涕泪君归去。一年欢梦已成休，只有月明犹到旧妆楼。
将离未忍重相见，怕更添愁怨。人生知是别时多，可奈尊前日日总蹉跎。

念奴娇    用东坡韵
不如归去，好收拾、今日南朝人物。江上青山，依旧是、刘宋萧梁半壁。长线扁舟，书生

卖国，旧耻终须雪。黄河如带，此间犹有枭杰。
因念强虏辽金，媾和盟未已，番兵旋发。坐失燕云，陈家谷、骁将全军灰灭。十二金牌，

莫须有冤狱，竖人毛发。北笑南啼，稗官谁记年月。

临江仙
巷外轻车帘外雨，繁灯依旧楼台。兽炉香动画屏开。几家弦管，犹趁断风来。
庭院萧寥人乍寂，檐声滴碎闲阶。渐深凉夜尚徘徊。眉间心上，只是费疑猜。

忆旧游
念当时月色，不掩云屏，却照人归。乱叶惊凉梦，正钗横玉枕，钩褪珠帏。夜阑小院深闭

，花落燕空飞。算负了春宵，看残烛泪，省得腰围。
依依，又相见，便劫换楼台，犹认斜晖。凭数前游处，恁烟迷草回，冷遍闲扉。海天欢语

如昨，憔悴十年违。道几度逢迎，重来渐觉尘梦非。

水龙吟
更谁从说风情，眼中人物都非旧。南天梦杳，西楼燕去，前欢已负。此际何堪？等闲过了

，少年时候。万千愁似水，萦回不断，又轻被，风吹皱。
忍向杜鹃啼处，念伊人、可曾消瘦？酒痕掩泪，歌声缄怨，几番吹逗。还说相思，莫教重

误，隔江红豆。便匆匆白发，催人直怎，撇双鸾袖。

薄
十年尘梦。甚一觉、歌鸾泣凤。似记得、尊前稠叠，酒付泪珠催送。算江南、花月停匀，

何时了得春愁重。念翠袖朝笼，红妆宵罢，今也凭谁与共？
但一自思量后，曾几顾、锦鞍h。怕言寻芳去，销魂前路，当筵忍听梅花弄。又荒鸡动

。便柔情不减，教谁红豆殷勤种。天涯倦矣，还醉葡萄旧瓮。

探春慢
小院春流，曲房香转，十二银屏如昼。旧恨眉消，新愁梦结，又到看花时候。听绕帘莺语

，尽抵得、笙歌吹奏。也应记取宵寒，东风摧换清漏。
堪忆去年人瘦，但玉镜成非，画阑依旧。觅语回肠，迎姿送目，欢恨够人消受。暗识情如

水，正不断、欲平还皱。薄幸谁知？啼痕空染襟袖。

桂枝香
江南且住，又邃市凄寒，灯酒何处？东去江流不绝，此情如故。轻车宛转霜风里，怅天涯

、一年重暮。者时红袖，殷勤乍暖，还怯人妒。
向邻里、寻歌泥舞。便帘隔疏香，犹认眉妩。看似寻巢燕子，绕梁谁主？临妆索笑寻常见

，几黄昏门外凝觑。树摇微梦，寒侵瑶席，等教春护。

踏莎行
依旧楼台，无边酒泪，几回到此都成醉。昔年春已逐花飞，而今花又随春至。
玉枕停娇，云屏掩翠，殷勤欢意休教坠。尊前梦后百思量，多应解惜人憔悴。

踏沙行
一瞬秋波，十分春色，飙轮载恨知谁识？斜阳尽是送轻尘，渐行渐远愁无迹。
去梦空寻，坠欢难拾，匆匆车马催人急。凭窗未许致殷勤，但教相望长相忆。

踏莎行    腊月三日夜作
乍暖还寒，才醒又醉，去来不绝情如水。一回梦断一思量，更残烬落人无寐。
昨夜温存，今宵涕泪，旧欢新恨都须记。未应重与问佳期，已自成迢递。

蝶恋花
绕市繁灯寒欲坠。夜未三更，遍是凄凉意。依约旧时歌舞地，何当重识金银气。
又到秋风愁梦里。白酒黄花，拚却今宵醉。何处楼高容小睡，闲枝挂眼都憔悴。

蝶恋花
十二红楼成小住。尽夜东风，消得愁无数。花自纵横莺自语，当时未辨人何处。
香暖灯昏轻与诉。纵隔银屏，还怕春流露。莫问闲情深几许，乱红飞尽桃千树。

蝶恋花
休说闲情无处觅。烛影频摇，蜡泪层层滴。拚到更残寒漏急，眉间犹自寻消息。
展转思量愁更切。滋味谁知？酸又回如蜜。只是相逢头已白，而今不够人怜惜。

蝶恋花
把酒征歌拌醉倒。便许相思，莫被相思恼。每到寻欢欢更少，何如自遣归车早。
纵是风花无限好。已近黄昏，零落天涯道。回首江南人渐老，心情我亦同秋草。

蝶恋花
又向花间寻断梦。几度欢来，几度愁思重。病酒年年谁与共？朱楼听彻梅花弄。
翠枕欲抛珠琐动。次第东风，何日春相拥？量取闲愁随处送，相思只合江南种。

小语当楼尘乍远。灯火依依，未计更长短。香暗花明帘不卷，半窗新月眉痕浅。
何事春蚕重作茧。翠袖殷勤，对此谁能遣？欺梦东风犹款款，柔情渐入愁肠转。

浪淘沙     昔予梦中得“春风万杨柳，明月一梅花”句,曾足成一律,兹拈明月句谱此阕，题

“自画梅月便面”，犹存梦中思也
明月一梅花，春在谁家？东风枝上著些些。红到人间春有几，莫漫横斜。
香雪尽无瑕。且自妍华，疏寒可许遍天涯。道是江南花更好，不向尘沙。

红罗袄
宝髻双慵堕，柔指漫娇舒。便玉柱弦分，桐音幽邈，画阑苔琐，蕉影扶疏。
正魂断、春去人孤。空教拨碎琵琶，谁听落盘珠？渐月上、归去莫踟蹰。

月中行
昏黄云月有无中，一树露桃浓。疏烟淡淡袅晴空。去住任春风。
朱丝漫绾双鸦髻，人独立、石畔阑干东。停箫负手醉芳丛。玉背花红。

昼夜乐
弄花人在云飞处。扑香尘、英英舞。丹涡细透新霞，素睐轻横宿露。薄薄娇羞留不住。算

分明、握云揉雨。红影落鲛绡，记鸳鸯帘俊
五更月褪纤纤树。断肠时、重凝m。云天不见眉痕，绿蜡尽摇愁缕。无那微春随梦去，怨

西风、未团欢聚。何计问星娥，占银河旧渡。

少年游
冰庭铺水，珠帘泻露，灯火隔飞寒。篆气嘘云，研思吸月，偎梦近阑干。
更声叠宵来宵去，春又一回残。榻暖鸳痕，帐沉莺语，合眼看江山。

清平乐
寒潭乍转，春色眉痕展。省识幽兰开未远，一夕梦教香掩。
低徊独听莺声，恼人车马三更。携手怕言归去，几回孤负欢盟。

浣溪沙
薄醉柔欢夜渐温，九城春色晕眉痕，一回凝顾一销魂。
小语泥人矜旖旎，遐思摇梦共殷勤，兰花院落几晨昏。

前调
一瞥冰花散九衢，夜深深地转轻车，骄寒薄醉泥欢娱。
娇睇初迎停月佩，柔香微握近霞裾，京华如此独怜渠。

前调
十二银屏引漏长，流苏深镜枕函香，眉痕鬓影几回量。
骤雨吹回眠未隐，遥风拂过梦都凉，拥衾无那夜中央。

薄
淡星窥户。更的、沉月飞露。绕画阁、枝横草叠，付与海天空雾。正断肠、听彻琼箫，

珠帏玉镜何处记？鸭鼎香温，鸳屏影颤，弹指春归欢去。
更迤逦重阳近，依旧是、一年轻度。几回看钩褪，朱帘纱落，碧棂都被西风误。有嫦娥妒

。到秋深梦冷，巫山十二云无路。闲未了，还向花庭凝m。

桃源忆故人       次梅真见寄韵
飞回只似风中絮，又被游丝萦住。多少欢尘愁缕，不减销魂句。
莺声迤逦催归去，两地一般情绪。试遣东君传语，待与迟更曙。

疏影    题卞赛印次愚公韵
千秋一物，便香残脂腻，初褪温泽。鼓罢桐徽，兰影轻挥，曾传画角颜色。柔枝袅娜冰花

争，试认取、朱丝纤侧。恁板桥、旧院风流，付与玉筋钤出。
凄说珠帏玉几，美人笑未彻，山已埋骨。坠印空圆，系壁长淹，锦树荒寒谁识？黄J绿绮

都消歇，算只有、寸痕留得。任万千、海变桑沉，不减怨浸愁渍。

浣溪沙
一掬兰汤排鬓丝，轻持柔絮腻香脂，不留手处荡人思。
微夜静于花睡里，好春浓过梦回时，波痕无力颤腰支。

前调
车马寒潭忆旧踪，朱灯白雪蓦相逢，胭脂犹认去年红。
别馆城南春乍展，灵犀江上梦曾通，怜渠渠亦独怜侬。

前调
泪缕愁丝款款抽，梦痕和月寄红楼，误教帘箔坠银钩。
落絮无端迷眼角，飞花有意掠眉头，送春才许识温柔。

桂枝香     二月既望之夜，黄海舟中寄妍华
香尘渐歇，记登楼昨夜，将别还惜。寒雨横江不断，共人呜咽。柔衾直泥更残语，奈催人

、晓风凄切。泪痕襟上，啼声眼底，孤棹轻发。
几回首、云屯海立。任危浪惊涛，惟思颜色。何处明朝此去，梦遥天隔。离情欲绾愁无计

，况孤眠滋味谁说。枕头钗画，时时重认，臂痕犹湿。

金缕曲    示七来
眼底无余子。任峨峨、雄冠剑佩，望之非似。虎帐销沉英雄气，l箧穿窬流耳遍。鼙鼓哀

鸿千里，天下都无干净土，笑鸡虫蛮触纷如此。荣与辱，一弹指。
中原立马情何止？且休论，重瞳项羽，斩蛇刘季。纵有丹青千秋在，败贼成王而已，又几

度冲冠裂眦。无限江山休别去，待回头收拾君须记。长啸也，叱龙起。

蝶恋花    重遇眉云
一角红楼春又驻。帘底眉痕，帘外烟和雾。梦过银屏留不住，教人肠断无寻处。
谩说柔情深几许。便隔云山，依旧朝还暮。看似杨花飘溷去，东风却种相思树。

前调   又赋
曲巷层楼门自闭。斜月低迷，帘幕深深地。梦短更长都不计，问花知否人憔悴。
依旧画堂春欲睡。燕子双双，去住浑容易。赢得闲愁何处寄，眉间心上休回避。

前调    道上逢绵蛮
离绪东风吹欲断。道上杨花，蓦地迎人面。惆怅相逢如未见，眼中却被春撩乱。
经岁经时愁已惯。旧梦城南，今日天涯遍行。到黄昏应更倦，轻尘高树都成怨。

前调    又赋
宛转流莺窥碧树。不是当年，花底相逢处。轻絮无端飘陌路，游丝可系游人住。
飞燕归时天欲暮。数遍楼台，知向谁家去？愁说寻春春又误，旧时明月空如故。

前调
低户疏棂风乍咽。月正窥人，未许帘栊隔。一枕轻寒休自怯，楼高不碍灯明灭。
宛转愁心谁与说？寂寞池塘，蛙语声声切。墙外乱红吹又歇，空枝照眼还如雪。

满庭芳     柳
怨锁纤眉，愁萦倦眼，十载憔悴东风。梦迟云阻，莫谩与寻踪。闻道隋堤旧路，曾当时、

吹絮鳌Ｆ纠淮Γ斜阳密霭，都在断肠中。
楼空凝望久，飘残树色，疏到帘栊。黯芳陌空牵，别恨重重。便乞流莺唤住，声未歇、春

去SS。还惆怅，尘回月上，依恋与人同。

疏影     为眉云画梅花便面并赋此解题之
罗浮梦远，且近窗就月，闲缀庭院。浅淡妆成，还许东风，横斜又恁吹遍。偎阑一笑迎人

久，见道是、幽寒禁惯。便问春、尽地无言，去也未关愁怨。
应念孤山旧侣，那时鹤，睡里轻与依恋。不管湖天，水在云流，已自暗教香转。谁知雪海

盈盈树，早乞向、陇头催换。谩等闲、环重来，准拟梦留尘断。

西江月
未是云教月转，生愁花许烟迷。宵残凉重点罗衣，倚遍阑干无寐。
巷底哀弦趁酒，帘前坠燕沾泥。微风轻絮过墙西，依旧画楼人醉。

尉迟杯
尘沙起。镇无语独坐愁如水。惊飚渐入帘旌，还隔瑶窗十二。层台未隐。堪纵目、寥天黯

无际。但阴阴、巷陌人家，夜凉庭院深闭。依稀树色江南。
凭追思、东风小阁沉醉。断梦飘h，天涯惯空，觅向烟云画里。登临久、星稀月淡。照无

寐、鸡鸣却未已。尽低回、怨笛声声，一回欢又成坠。

踏莎行    夜归
曲巷传声，低桥送影，轻车不碍尘沙冷。朱楼一去百回头，酒残还被风吹醒。
怨许平分，欢应未省，阑干重叠无人凭。者时愁梦自深深，疏灯缺月窥金井。

前调     忆妍华
月共愁凝，春随梦断，江头柳色青垂遍。归期欲计但无期，烟波不管征人远。
袖角笼欢，钗痕记怨，当时酒泪盈盈见。遥知灯火又黄昏，风花依旧迎妆面。

八声甘州     坐琼楼
正当楼酒醒又黄昏，此间尽消磨。便殷勤坐对，眉犹胜月，目更凝波。难得重来把手，忍

听旧笙歌。相与论憔悴，夜已如何？
暗记三更低转，算隔帘人定，愁思无那。怅江头梦远，搔首望云过。定中秋、团 容易，又

一年、何事盼星河？天涯遍、更谁无寐，念我蹉跎。

蝶恋花    和梅真
吹上花枝还又住。花外流莺，却被东风妒。花落不关春欲暮，有情芳草无情树。
帘底车声衔陌路。卷尽残红，不卷愁思去。莫问飘零花与絮，江山到眼今何处？

前调    有怀
尽夜西风吹未觉。一枕寒蛩，往事思量著。梦到江南愁隐约，无言但忆人如昨。
寂寞阑干堆碧幕。幕自垂垂，不管花开落。花外琵琶弹又却，何时重醉楼西角？

浪淘沙    与六弟八弟十弟十一弟夜饮，时九、十、十一三弟归自美利坚国，而予又将有江

南之行
中洒又今宵，愁梦如潮。十年兄弟各迢遥。独是相逢沉醉里，鬓已萧萧。
怕与说明朝。门外征桡，塞天风雨正嚣嚣。回首江南何处去？吴市吹箫。

浣溪沙
小雨轻凉一夜秋，单衾如水不胜愁，强抛间梦度温柔。
尽有啼蛩迎别院，已无飞燕近重楼，灯痕寂寞下帘钩。

前调     怅怀旧事
短梦临愁总不温，深情一往认钗痕，小楼春雨几黄昏。
己分关山添白发，尽收欢怨入离尊，天涯谁更与销魂？

前调
独坐禁寒倦不知，更残风雨尚矜持，十年长是费相思。
塞上花枝随鬓减，江南秋色共人迟，料量欢梦总参差。

满庭芳     遇丁公于地山师座上赋赠
吹梦京尘，销魂沽水，鼓鼙惊又当秋。一尊轻醉，憔悴数前游。堪忆城东旧社，钟声里、

灯火悠悠。供酬唱，西山翠簇，飞爽入层楼。
回头何处是，朱帘雾卷，碧瓦霜流。但凝想无端，燕语还休。七二重重逝水，应不断、吹

叠闲愁。西风晚，凉天旧侣，相对说勾留。

念奴娇
杜鹃啼彻，又匆匆送了，梨花寒食。帘底窥人明月在，鬓乱钗横今夕。珠琐流香，银灯滞

艳，犹是春消息。眉痕重认，泥人欢意能识？
因念人定歌残，微醒还醉，几度相怜惜。灯后花前都倚遍，枕上堪思头白。数到更阑，直

惊残梦，梦去浑无迹。何曾孤负，那时情过千尺。

秋波媚
兰汤一掬试轻柔，微雨正新秋。罗衣乍解，绮香初度，欲睡还休。
不留手处明肌雪，欢意十分稠。三分眼底，二分眉上，一半心头。

鹊桥仙     七夕
盈盈碧落，迢迢银汉，料有双星暗渡。休从天上问人间，又却被、纤云遮住。
华年似水，尘欢如梦，莫使它生重误。今宵纵是负佳期，却种得、相思无数。

浣溪沙
星斗阑干罢晚妆，冰肌玉骨自清凉，微风直`锦衾香。
渐许相思通宛转，偶从残梦说荒唐，当时已是九回肠。

西江月
渌水平桥未远，风帘曲巷初寒。今宵轻醉小庭闲，清漏愁闻催换。
襟上频惊泪雨，尊前重认眉山。相逢谩与数悲欢，已是十年肠断。

前调
明月空随梦远，西风又逐花飞。柳条无计绾征衣，只是替人憔悴。
一往情应不断，十年欢已成非。者回相见更相违，赢得几番沉醉？

浣溪沙
渐是秋光欲暮时，疏疏黄叶遍寒枝，轻烟淡霭不成丝。
一觉直应嫌梦短，三更已自怯归迟，弥天风露我何之？

前调
捡点青衫旧泪痕，萧寥去梦已难温，心头枕上懒重扪。
尊酒当时空贮怨，笙歌到处总销魂，眼中谁是昔年人？

踏莎行
荒树凝烟，寒灯送夕，闲踪幽独无人识。但愁明月尚窥人，几番照我惊头白。
怨比宵长，欢随梦寂，银屏十二沉消息。惜花还自及花时，何须更乞花怜惜

前调    宿粉房琉瑞街霭兰室
随分衾，无端醒醉，银床曾是留人睡，枕函一晌滞余温，烟丝梦缕都成忆。
依旧房栊，乍寒情味，更谁肯替花憔悴？珠帘不卷画屏空，眼前疑有天花坠。

浪淘沙    偕霭兰饮明湖春
隔座黯凝波，脉脉双蛾。夜阑犹自艳轻罗。香兽金炉凭次第，何处春多？
明月梦中过。此意无那，笑颜能得几回酡？况是天寒人渐远，不醉如何？

满庭芳
趁酒寻芳，因花志果，此时春又当楼。十年欢恨，堪与说温柔。难得重逢陌上，东风里、

一半春休。回肠处，眉尖眼底，依约不胜愁。
悠悠谁料理？留香锦幄，挂月银钩。算今夕魂销，恁便勾留。好梦朦胧未远，枕函上、空

坠搔头。还凝m，屏山隐隐，灯火隔前游。

浣溪沙
尽日帘栊不上钩，黄昏过了未梳头，初灯残梦正当楼。
明月不知何处有，闲身安得此中休，那堪临去几回眸。

蝶恋花
花落花开经已惯。不道春来，又起闲愁怨。擘绿吹红犹未半，朱楼早倚东风遍。
画角无端催梦断。才近黄昏，闭了深深院。莫遣柔思随絮乱，教人长忆红妆面。

踏莎行
到枕思量，当门踯躅，冰魂空绕云屏曲。帘栊知未上银钩，斜阳黯黯窗纱绿。
小醉为欢，长歌当哭，闲踪谁更怜幽独。归车及早远嚣尘，回头忍见楼高矗。

惜分飞
一自西楼弹别泪，尽是教人不寐。谩省前头事，者回知更添憔悴。
几度宵寒惊翠被，望断云屏十二。心上浑无计，梦痕犹近欢成坠。

斜阳远    自度曲
斜阳渐远。望旧经行处，垂杨绿遍，轻尘不碍行人目。算无恙，眉垢舸坝碳。看花节序

，恁便流光催换。黯黯怅芳陌，东头画楼，西畔珠帘。翠糠暧久，怎飞鸟知还？那人无

倦，青衫自捡，多少渍愁啼怨。

踏莎行
高树鸣蝉，深房锁燕，东方白了凭窗见。者时初梦尚依稀，有谁知我肠真断？
珠琐丁东，银缸旋乱，晓风吹叠愁无算。思人人未许相思，欢丝恨缕都应倦。

前调
飞鸟藏阴，鸣蝉噪午，虚堂静掩无人语。帘拢三叠下朱廊，轻凉悄悄生庭 。
愁意都消，吟思更苦，昨宵闲梦凭谁数。画屏风外但闻钟，骚心欲放知何许。

前调
寸寸柔肠，重重逝梦，年来岁去凭花送。而今欢怨两无因，襟头不觉啼痕重。
浊酒频浇，清茶偶供，长留风月教吟弄。者般遣得有涯生，何须更觅桃源洞？

惜秋华
五夜东风，挟江涛万叠，孤魂吹住。镜堕蜡残，中有梦偶三更。泣落桃花乍惊，听青禽、

凄诉声明。道骑鲸，抱石鸾盟轻负。
飞血趁哀鹜。骤折弦裂绮，春随悲度，争说玉人非故。朱楼隐约朝星，正惨咽、离尘西去

。凝m。共幽沉、吴台草露。

浪淘沙
星落碧云低，千尺琉璃。城南草树咽寒溪。幕回楼深人不倦，炉暖红泥。
小鸟抱霜啼。轻掠湖堤，五更鸡犬板桥西。风外竹篁烟外柳，无限凄迷。

少年游    题孙娘照影和石侬韵
风鬟雾鬓堕金钿，幽意发冰弦。不在心头，却来眉底，零乱酒痕边。
朱阑碧幕回仙舞，又蹙破春山。月子三分，灵犀一点，隐约向谁看？

一枝春    桃花
灼灼芬华，斗红霞、莫怯东风先妒。芳尘似隔，一簇轻盈红雨。丹葩紫叶。碧流里、几番

春聚。销恨否、妖客狂姝，荒圃短墙深住。
青溪欲寻何处？纵渔儿、度罢香迷前路。红尘紫陌，省识武陵朝暮。刘郎去后，元都观、

又栽新树。空锦旗、摇拽年年，落英谁护。

风入松    石侬属赋，本意为题画松便面
疏疏隔水奏笙簧，历乱幽肠。浅烟深霭迷离处，尖尖独耸寒冈。惟抱一生孤直，却盘百尺

青苍。
梳风幕翠夜深凉，夭矫凌霜。鳞条爪叶云涛起，凭看蛟舞龙翔，听彻天箫弄月，折来谭柄

催觞。

苏幕遮
黯尘沙，飞草树。簸黯尘沙，起闲愁，直向天涯路。不到江南休便住。好趁东风，散作相

思雨。
近雕阑，窥绣户。扶上层楼，楼上花如雾。月暗烛明人未去。料是而今，谁记销魂处？

浣溪沙    示初霞
剪剪霜风咽巷门，尊前无计绾眉痕，轻车一往断人魂。
莫遣相思圆碧月，尽凭柔语泥黄昏，宵寒那更几回温。

浣溪沙
淡淡 晓寒，当门落叶作花看，偶来谁与拾霜残？
约略钗痕摇远树，思量酒意认疏阑，朔风满地此身闲。

浣溪沙
夜色凄凄一望闲，暮春天气近秋寒，笙歌到此已阑珊。
渐远眉痕犹 酒，乍抛情绪尚余欢，未应竭泪向花弹。

浣溪沙
漫数禁愁又几时，年来应悔费相思，故留镜影遣人知。
别绪可随云鬓剪，音书却被海帆迟，一回惆怅一回痴。

好女儿    登墙子河外市楼
独倚高寒，去住无端。遍尘封、雾回阴阴见。有当涂市井，几家帘幕，到处阑干。
难得楼台如此，更谁省、惜丛残。认空郊、渐与斜阳远，但秋波不断，板桥依旧，烟树弥

漫。

前调
才是惊秋，便惹悲愁。念当时、顾我殷勤思。愿朱帘密护，碧阑深锁，红袖长留。
此月未圆先缺，几回恨、此生休。算歌离、泣别都经过，剩千秋墓碣，一g黄土，三尺松

楸。

前调     从隅师偶游
约到黄昏，打叠温存。便相从、缓步秋风里。试循行曲道，暗寻深巷，轻叩闲门。
此地帘重窗锁，正依约、隔灯痕。算当时、亦有人如玉，且分金索笑，解衣催梦，灭烛销

魂。

前调    怀妍华
十九年华，旧苑初葩。想灯回、幕回逢迎处。认冰眸剪水，采眉停月，玉靥凝霞。
难得小楼朝暮，且留恋、便为家。奈东风、不绾离人住，竟销魂古渡，酒醒前浦，梦隔天

涯。

前调    为雷孝实题畹民夫人绣书衣书，即孝实手钞《南曲集锦》也
叶子旋风，细字重重。遍宫商、几许缠绵语。想红牙小拍，紫芝低唱，玉初融。
认取闺中心事，便应绣、此心同。毋相忘、篆作相思意，抵回文织锦，秋云锁茧，绛地交

龙。

前调    寄妍华
草树天黏，乌鸟云潜。正南望、欲认春时路。奈愁心怎说？恨眉长结，华发频添。
梦断江头何处，画楼畔、雨纤纤。但重重、只是思量著，记钗痕入袖，鬓香流枕，环响当

帘。

前调
曲巷连涂，安步忘车。念江南、心与秋波远。恁轻泥似茧，断风成阵，小雨如珠。
笑我行吟堤上，石桥畔、且踟蹰。看劳劳、不尽人来去，记清钟古岸，短歌闲渡，明月疏

蒲。

兰陵王
海云立，深树阴阴望极。寥天外，依约旧时，打桨吹帆送归急，飚风黯未歇。谁惜？南回

倦翮。凭阑处，春去到秋，多少团? 照离别。
无端问消息。念柳巷凄迷，江水呜咽。回肠今更何从说？怅几回望断，几番音杳，空教迢

递数故迹，恁人远天隔。寻觅，恨千叠。
渐乱叶堆黄，芳草凋碧。登临又自惊寒色。记玉勒当门，秋雨连陌。而今何处，纵万里，

梦咫尺。

摊破浣溪沙
一夜西风碧已残，登楼谁更倚阑看。道是重衾推未起，不胜寒。
满地流尘双枕寂，弥天零露一灯间。回遍柔肠心又远，梦来难。

蝶恋花
见道月明何处有。地北天南，一样团 又 。料得倚阑惆怅久，微风轻露凭消受。
篱畔黄花花畔酒。醉到醒时，醒是愁时候。经岁别离禁已彀，甚时重把双鸾袖。

生查子
一年容易过，又到中秋节。不见去年人，空对当时月。
去年江上逢，今岁江天隔。明月又团 ，人自伤离别。

踏莎行    江南柳
拂水残无，回风倦否，几回肠断江南柳。一从攀折送行人，何年重见纤纤手？
垂巷愁疏，当门怨久，眉边眼底逢迎彀。却嫌春意不多时，秋来渐与人同瘦。

浣溪沙
明月贪看不下帘，今宵何似似江南，笙歌灯火几人耽。
远树都能分历历，轻云未许著纤纤，兴来人定我犹酣。

蝶恋花    石桥独步
江上曾闻吹玉 。凝露桥边，总是教人惜。不见垂杨依旧碧，眼中明月无今昔。
簸起闲尘犹独立。满袖西风，渐觉催寒急。红树黄花何处觅，断堤衰草迟行迹。

雨淋铃    八月二十三日即事，索无隅师同赋
笙歌迎暮，骤惊鸿起，缥缈来去。胡弦渐迸凄响，低声唱里，教人凝m。暗识红裳绿，

胜金粉无数。试问讯、门巷儿家，咫尺云深不知处。
空街小醉忘多露，正访寻、漫趁香车住。登楼乍看妆面，依约似、昔时眉妩。却恼西风，

剪遍、柔情万叠千缕。算省得、灯遣回眸，似送心头语。

浪淘沙
绮兴未能删，但自闲闲。小楼深巷几盘桓。无赖秋风惊又暮，直不胜寒。
明月近阑干。怕说更残，强抛心事付杯宽。酒冷灯昏供一惘，且醉为欢。

浣溪沙    冬夜假寐，朦胧闻得下半阕，旋觉足成之
海角江头一样春，南天风雨更销魂，青衫到处染啼痕。
绿酒难为今夕醉，红妆谁似去年人，不知肠断几黄昏。

前调
还忆春江三五月，阑干倚处花如雪，墙外鸟声啼遍彻。
乍抛残梦无人说，闲剔银G寒自怯，遥夜时闻金漏咽。

前调    过新津里
燕子重窥旧巷门，帘栊一抹黯离痕，画楼不似昔年春。
月暗香沉人去久，尘飞云散梦来频，何堪掩涕转归轮。

满庭芳    悼眉云
才识春来，便伤人去，画楼空与招魂。琐窗灯火，长想旧眉颦。回首殷勤未远，定怊怅、

无限黄昏。当时路，香残梦歇，何地逐闲尘？
伤神犹记取，罗衾夜雨，锦幄朝 。奈欢语重重，欲说谁闻。纵是他生未卜，容料理、宵梦

温存。相望处，人天邈矣，荒树掩新坟。

好女儿      题眉云遗像
四载相依，几度相违。算今番、一别沉消息。怅前宵梦短，此生肠断，何日魂归？
剩有真真须唤，忍重见、旧腰围。念江头、海角逢迎处，但闲庭永昼，小楼凄雨，芳树斜

晖。

豹龛诗馀

迎春乐    人日立春
青阳歌歇云翘舞。正人日、强题句。去年芳草今年树，如转烛、伤空度。
懒把酒、欲寻又误。灵辰更、拜春一处。莫唤重来佳节，久共幽人住。

眼儿媚
倦态轻柔晚妆残，春意正漫漫。二分花外，三分月上，一半眉间。
为怜憔悴知愁惯，凝恨复含欢。非关哀怨，都缘缭乱，楚岫巫山。

东风第一枝    题天空云影
梦老秋塘，年随逝水，几番负了芳约。天云高寄幽魂，露风乍摧残萼。飘零如许，抵多少

月、砧霜角记。黄沙碧海深寻，朔雪塞尘争掠。
衫似血、泪痕犹薄。眉欲折、愁思怎着。依稀旧事肠回，寂历新寒意索。江南地北，正横

断幽情谁托。又惊对、孤影盈盈，还我借尊闲酌。

祝英台近   淞滨惜别，用稼轩韵
灞桥旌，西渚渡，涕泪咽南浦。把袂临歧，黯正绝风雨。匆匆暮暮朝朝，倩谁留得，更飘

泊、天涯难住。
襟头觑，旧恨还着新愁，年来不堪数。梦断荒江，仗剑复谁语。看他云叠山重，身归何处

，却负了、几番来去。

翠楼吟    题《琼箫馆词集》
北宋长歌，南唐小令，清空雅调谁续？秦黄今代有，忽惊说扫眉才独，闻声幽谷。看白石

裁云，孙娘吟烛。填新曲，露花梅子，满琅\腹。
踯躅，题句难工，更酒阑灯拢欲歌还哭。稼轩思最苦，倚烟柳斜阳停瞩，微尘漫目。却

豹尾新翻，凤头闲属。传丝竹，谱成金荃，一歌三复。

高阳台     题津楼惜别图次重审韵
归梦凌云，征魂侵月，声声愁彻清笳。风树烟城，良宵度遍谁家？年时志∪死氡穑怯东

风、吹断天涯。费沉吟，寒烛轻摇，红袖低斜。
千金一刻春无价。魂销桥柳，泪咽汀葭。北清南津匆匆，地迩思遐。牵衣挥袂浑闲事，任

欷[、潭水桃花。愿来时，欢绪长凝，望眼无遮。

贺新郎    调慕邢
炎海清凉处。点酥娘、歌传皓齿，诵听灵赋。琢玉人间都羡取，休怨东风似妒。憔悴甚、

空量缣素。一瞥惊心舒怨黛，尽无言有梦翻如故。弦可续，意难住。
芳时几逐春来去。看匆匆、明珠乍晦，金丝重度。玉马应随鸳枕系，省识青绳易误人，月

静无尘初步。却愿披云轻拂袖，纵连城不易倾城顾。君莫负，桃花渡。

一剪梅
天女维摩劫后身。唤到真真，意已申申。世间欢梦易成尘，人断天垠，路断桃津。
寄语东君莫漫嗔。花正青春，时正黄昏。妒花翻是惜花人，愁遍宵辰，志∷嵝痢

江城子
一重山色一重楼。古津头，挂轻舟。塔影潭光，佳胜说杭州。南北高峰重独立，窥海气，

俯江流。
飞来一霎雨成秋。水新稠，月新柔。已褪斜阳，处处送离愁。荒寺闲钟村竖笛，人未醉，

怕惊鸥。

采桑子    夜归
轻云淡月朦胧地，乍转东风。寒意重重，满路灯花不肯红。小车遥夜临郊陌，直少人踪。
寂寞阑空，多少楼台梦正浓。月新柔。已褪斜阳，处处送离愁。荒寺闲钟村竖笛，人未醉

，怕惊鸥。

长相思
林外鸦，陌上花。飞去多时没一些，天涯何处家？
梦痕馀，月痕斜。待到寻春春又遐，断肠空自嗟。

烛影摇红
波动帘旌，断霞犹 双鬟影。女儿三五月如人，人月长相等。
欢恨悠悠未省，转惆怅、风凄露冷。渐昏绡帐，乍凉金井，何时酒醒？

人月圆
蛾眉雅鬓惺松地，罢舞已多时。华灯初上，宫炉乍暖，有酒盈卮。
几回惆怅，银屏梦远，翠袖春迟。可堪人醉，琵琶不语，空说相思。

摸鱼儿    寄研华
念江头、几人凝m，秋风帘幕无数。小楼尘梦浑如昨，昨夜梦萦何处？朝又暮，忍暗忆、

疏灯偎倚轻轻诉。更应记取。对不尽烟波，几回呜咽，把手惜归去。
今惆怅，嫩约殷勤又误，那时空惹春妒。钗痕未褪莺啼歇，到枕便思眉妩。愁不语，正却

计、征帆远擢回江浦。天涯有路。总料理相逢，重看泪眼，闲与说辛苦。

踏莎行   有忆
倚枕停欢，推衾觅语，记从心上留眉妩。当时玉臂怯深寒，归期泥向襟前数。
梦断江楼，魂萦月浦，风情欲说人何许。肯教红褪旧钗痕，到今不倦千回觑。

浣溪沙     题妍华对镜图
迢递江头寄梦频，重重云水隔闲身，相逢只许唤真真。
镜里未圆初夜月，画中犹认旧时人，肯将心事上眉颦

前调     题研华支颐小立照影
独立支颐倦所思，眼中憔悴已多时，回肠只是怯人知。
绕槛疏枝牵梦远，当门小径怨归迟，鬓云犹自绾愁丝。

前调
昨夜西风怯太凉，今宵郁郁怨风藏，卷帘犹未著衣裳。
强许灯痕飞玉镜，闲抛烟缕度银床，钗横鬓乱夜中央。

前调
风起云屯又一时，乍凉乍暖意参差，小楼经雨梦翻迟。
到耳声声都不管，教无眠是最相思，相思何计遣人知。

念奴娇    代柬
妍华妆次，自初春小别，时时萦思。惟祝韶华今胜昔，更问秋来芳意。珍重尊前，思量梦

后，莫使成憔悴。此情如昨，梦魂长是千里。
今又一度相逢，几回重看，图画盈盈里。泪眼挥弹凝望久，只是江流迢递。点点行行，还

应笑我，遍写相思字。怨愁重叠，阿文沽上缄寄。

菩萨蛮
西风不解人愁怨，吹寒飘雨迎人面。归去渐黄昏，轻车迷旧痕。楼台灯火路，疑是相携处

。泪眼几回看，琵琶谁与弹？

浣溪沙
郁郁西风未转凉，归车犹滞夜中央，乱尘如雨扑罗裳。
行近嚣声灯乍密，回看树色路翻长，聊穷倦眼入苍茫。

前调
又是虫啼树老时，秋风吹曳鬓成丝，画楼人语不堪思。
前路轻车嚣未已，昨宵闲梦倦都迟，隔帘明月有谁知？

相见欢
今宵怯倚栏干，思无端。可奈西风经雨太凄寒。月何处，江南路，又团 。只是中秋容易欲

归难。

前调
沽流不似江流，独凝愁。只是天南地北总悠悠。风乍起，情何已，且登楼。不尽浮云深树

一时秋。

雨淋铃    戊辰七月十七日书事
秋风呜咽，正开帘处，徙倚人怯。深云渐涌天际，又惊雷起，凉尘吹叠。远树萧萧弄晚，

更寒响凄切。恁黯黯、飞雨如潮，不见当楼旧明月。
河东一往何堪说？算者回、信息应长绝。无那转思前事，愁病里、怎禁摧别？早遣柔肠，

回向、而今好共摧折。但此去、何地归魂，碧草空凝血。

浣溪沙    寄妍华
乍许相逢记市楼，凭尊强泥几回眸，而今又是一年秋。
都从圆处缺，柔情却向梦中稠，量欢总未抵闲愁。

前调
捡点欢愁入梦寻，关河应未隔冰心，弥天风霭自阴阴。
轻霞犹滞眼，归飞宿鸟渐投林，楼高此际尚登临。

踏莎行    有忆
春去多时，秋来未半，眼中花树轻轻换。窥帘明月自依依，当楼不见伊人面。
醉醒都劳，思量更倦，今宵梦近天涯远。遥知立尽几黄昏，西风又到闲庭院。

浣溪沙
八月吹凉夜尚微，者时犹自葛为衣，蜻蜓满路打头飞。
取厌尘沙如雾卷，入望楼阁当山围，嚣嚣车马几人归？

前调
簸起狂蜡自有声，绕墙寒木送悲鸣，者时人定未三更。
蜡自纵横烧易尽，帘为舒卷拂难平，一场愁梦不堪惊。

蝶恋花
梦醒西楼歌未罢。笑语盈盈，灯火银钩下。一晌贪欢春到夏，秋来转觉悲长夜。
何事当筵频自讶？镜里堪知，华发星星价道是酒杯何处借，珠帏高卷栏低亚。

金缕曲
老去伤秋惯。又匆匆、西风换了，几家庭院。满地荒寒人何似，却正篱花黄遍。谩省得、

清愁幽怨。襟袖当筵应自惜，甚酒痕长共啼痕黯。歌与哭，到今倦。
年时白发星星见。信天涯、一番离别，几回肠断。眼底风花飘零久，忍付瑶笙吹乱。但梦

里、相思无算。夜夜拌教成一醉，笑猖狂依旧章台畔。多少泪，向谁溅？

浣溪沙     为芷威题申江送别图
一剪吴淞感逝波，记曾当路唱骊歌，天涯总是别离多。
垂杨空涕泪，晚风残月又关河，无边身世此销磨。

前调
零落情怀入梦稠，看花中酒四天秋，而今病似去年不？
香到重帘吹不散，钗临双枕堕无由，此间傥许一勾留。

前调
数到残更意惘然，归车无奈夜凉天，相逢不似十年前。
纵许情丝长作茧，可堪欢梦已如烟，只凭涕泪向歌筵。

浣溪沙
十载江关鬓己皤，而今对酒又如何？g娱时少恨时多。
入梦相思犹宛转，当楼此意总蹉跎，未须一棒待人呵。

前调
高处难胜醉后寒，琼楼傥许到人间，灯魂酒意不成欢。
此际催回宵梦短，无端听彻漏声残，醒时情绪更阑珊。

西江月
短发平分燕尾，浓脂乍点猩唇。罗衣轻薄泥人温，安得一枝稳。
相见争如不见，用温公句。寻因却更无因。几回欢笑几回颦，愁梦都无凭准。

踏莎行
锦幄留香，瑶灯送暮，独无明月章台路。人家门巷自深深，阑干尽是回肠处。
遣怨何曾，寻欢未许，登楼又听闲风雨。雨声依旧画楼非，尊前谁为歌金缕？

前调    六月十三夜即事
月上灯沉，酒空人醉，欢愁到此浑无计。屏山一角掩珠帏，枕前依约金钗坠。
夜自清凉，漏还迢递，重帘不卷花都睡。者时红袖尚殷勤，心情算有安排地。

念奴娇    庚午立秋宴集北海舟中
红妆华发，正相映灯影，波光稠叠。吹放中流争看取，轻掉逍遥一叶。玉扇邀凉，金钗 艳

，酒意迎 丹。秋空初静，远风时送香浴
从忆朱榭雕廊，昔年曾到此，萦回双楫。一 重临衣带间，依旧云窥烟接。骤雨惊飞，多时

炎乍解，未应寒怯。新思前事，者回都上眉睫。

御街行   次斐叔韵
一场愁梦归狼藉。纵咫尺，无消息。江流不断柳条空，多少离痕啼湿。而今难问，新欢灯

酒，旧恨云天隔。
钗分定忆相逢日。转未分，重寻迹。屏山莫信抵蓬山，忍便情怀萧瑟。枇把门巷，梧桐庭

院，时听哀蛩泣。

踏莎行
秋夜同叔海丈、玉芙少卿、斐叔北海舟游菡萏飘香，梧桐倒影，浮屠十丈孤峰冷。五分残

月一分秋，清冷冷地知谁省。翠叶蛙潜，朱楼燕回，三更欲断人初静。微波催送白云飞，

扁舟惟有花相等。

蝶恋花
有约不来过夜半。 拌倒金尊，幽恨谁能见？等到月明凝古岸，轻舟已绕朱廊遍。
朵朵浮云随目旋。天上人间，一例都无倦。树色山光看已惯，此心何地消愁怨。

前调    和蛰云次韵
无那春心如絮乱。愁梦年年，几度眉痕展。节序西风吹又换，画梁空忆双燕。
消息沉沉应已断。不道尊前，更比天涯远。秋色渐深波渐浅，眼中欢尽都成怨。

苏幕遮
梦初回，音已断。望极眉颦，独倚危阑遍。明月不来人意倦。过了黄昏，愁听寒更换。
隔云屏，停绮幔。犹自低徊，门巷经行惯。飞去多时梁上燕。枉说相思，夜夜楼西畔。

浣溪沙
昨夜萧萧漏更长，一回经雨一回凉，秋来转觉梦无乡。
旧日寒衣重熨贴，当前影事几思量，为欢为怨总回肠。

庚申词

浣溪沙
唧唧寒蛩碧草昏，一湾流水月窥门，正无人处淡秋痕。
小路桥尘未杳，高楼密树梦初温，几声风 近前村。

丁香结
霞鹜平帆，浪涛惊楫，朱幄暗摇香雾。尽舞凫歌。淡景色，彩翼轻娇飞露。绮琴微宕促

，凌波逝、叠叠浅步。回裾翔，咫尺遥天，山云早布。
望处。是第一枝头，倦歇光随影驻。共献珍囊，银丝密织，皎颜同素。应记嘉会碧海，四

极苍茫渡。闻长槎横遍，但说伊人袂举。

菩萨蛮    闺怨
秋风百转情千缕，玉缸初灭人无语。枕上镂香痕，两眉温未温。
星河窥绮户，应是魂销处。无赖忆黄昏，卷帘空倚门。

浣溪沙   七夕
淡淡星河敛画帏，填桥乌鹊尽双飞，山头白鹤有人归。
乞寿何时逢降幄，垂槎无处问支机，谁裁天锦作征衣？

江南好
平湖好，十里白云疏。柳色藏花秋未老，塔光涵水月方初，一 野人庐。
平湖好，云水一天浮。碧户星摇珠万颗，朱帘月印玉双钩，梦落小瀛洲。
平湖好，绿岸转清流。十二阑干人小语，一双 |梦轻浮，依约弄珠楼。
平湖好，水木正萧萧。隔巷人呼舟作马，当楼影颤月如潮，一棹永凝桥。
平湖好，一曲接城河。入市弯环楼倒影，当门迤逦砌衔波，多少采菱歌。
平湖好，一顷展冰奁。十五女儿分玉镜，初三眉子隔晶帘，私语正纤纤。
平湖好，一夕五城秋。飞雨归舟纷绮兴，浮云度梦亦清游，徙倚近欢俦。
平湖好，秋色点纱帏。雏凤清声疑露转，彩鸾娇影幻霞飞，独对此忘机。

江南好     中秋平湖泛月，信宿舟中
平湖好，明月最圆时。一笛送歌吹婉转，千灯照水漾参差，归去几人迟。
平湖好，韵煨÷デ啊Ｈ擞锘ㄏ阏旖旎，灯痕月影共团圆，遍系荡湖船。
平湖好，梦度水中央。岂是寻歌回胜地，多因忍涕近欢场，佳节独厢濉
平湖好，一下东城。窗外云波成黯咽，尊前酒泪不分明，无赖夜三更。
平湖好，剪烛写新词。便隔清波秋籁远，不贪明月夜眠迟，一夕鬓添丝。

江南好   寄林屋兼讯海上友人
歌舞地，乍觉此心违。 已看秋英随梦落，还闻瑶草作花飞，老子复何为？
一年别，长在梦愁中。 枕上眉痕弹指没，镜边霞影入望空，无语向东风。
长日醉，嘉酒得忘忧。 一咏一觞期共赏，三桥三竺待同游，消尽古今愁。
天台叟，同病各天涯。 欲向山中分橘实，可从观里问桃花，湖上且为家。
二分月，今不在扬州。 黄叶翁犹花作巷，停筝客已画为楼，海上逐闲鸥。
鹃声苦，憔悴更谁同？ 早托寓言传本事，今从小记识游踪，梦老紫兰丛。

临江仙
银缸乍剔人无语，月明愁近阑干。夜沉沉地锦衾宽。频添香兽，犹怯早春寒。
小院落尘惊簌簌，乱风吹到更残。断云斜月，都在隔帘看。

踏莎行
小语轻圆，微嫣娇腻，珠帘玉烛深深地。嫩愁都趁柳丝飞，柔欢任被炉烟系。
梦与云迟，眉教月坠，几回春色撩人醉。夜寒应遣酒长温，香浓知是花无睡。

蝶恋花
放眼寥天天欲坠。一寸山河，一寸伤心地。不尽离人弹别泪，黄昏到处春憔悴。
梦逐江潮惊万夫。剑啸鸡鸣，慷慨东风里。几见长鲸吞海水，更谁叱咤龙蛇起。

玉梅花令
香尘流落几人家。冷到梅花，艳到梅花，芳约隔轻纱。
春痕只在一些些。月也横斜，梦也横斜，帘外已天涯。

卜算子
莫遣相思去，总被相思误。一剪东风不尽柔，绾得伊人住。
梦也无寻处，梦又无凭据。道是佳期未有期，可奈朝还暮。

玉漏迟    雨夜诣凤珠闲话，既归无寐，枕上偶成
者回欢又聚，离愁乍掩，渐谙春意。蜡半香初，尽是泥人深醉。莫问柔情几许，问心上、

眉间知未？重料理。萦尘系梦，多应惜坠。
月何处甚良宵，算今夕团 ，欲寻无计。倚遍阑干，料有素娥惊睡。芳约沉沉怨阻，便花妒

、相思成碎。空咽泪，天涯此情谁寄？

五彩结同心     寄凤珠海上
天涯春远，梦底花迟，归车催破征魂。欢醉都如昨，挥弦管、微语试记停尊。几回携手怜

颦笑，翻愁绝、轻度黄昏。任风雨、江楼百尺，镜鸾且共温存。腰围料应柔损，正歌散珠

落，舞并香屯。凤袖鸳钗，今宵何处，多少绪叠离痕。禁寒知否人憔悴，黯芳草、咽断王

孙。便吹到、杏花开了，马嘶可许当门。

八声甘州
又潺潺夜雨湿帘栊，对酒几沉吟。正眼波轻掠，眉痕浅映，已自春深。但是无言把手，相

对纵清斟。莫漫伤憔悴，且共登临。
我欲江头留滞，渐沾泥团絮，此意难任。但明珠还与，双泪咽空襟。念天涯、酒醒何处？

黯今宵、冷落旧征衾。愁孤负，到更残后，梦与谁寻？

夜飞鹊
微风渐沉漏，中酒今宵，车马直泥人归。催寒咽涕管弦切，登楼昨梦依稀。何堪望遥信绝

，愁伊人凝m，树展云迷。天涯便远，几回肠、泪检征衣。魂断那时轻别，无绪纪丁宁，

立遍斜晖。多少长停杨柳，眉痕不绾，钗影成非。游思倦歇，指重弹、归与春期。但将歌

临怨，吹花任堕，团絮能飞。

水龙吟
晓来扶起心情，昨宵幽怨今何有？临风梦杳，望云魂断，几番回首。未到春残，却愁春老

，问春知否？但小楼香远，曲阑人在，依旧是，春长久。
芳约黄昏肯负，正东风、一江成皱。留欢遣醉，抽思作茧，而今时候。记取相逢，惯尽无

绪，听鹃啼瘦。又柔尘渐起，银屏乍隔，也应消受。

菩萨蛮
东风绿遍天涯草，江山依旧征人老。无奈是春寒，锦衾愁更宽。
相思何处寄，七二重重水。千里说归期，轻车随絮飞。

翠楼吟
月绽修娥，春融浅鬓，殷勤梦尘吹逗。微风帘外起，看罗帐灯痕轻皱。者时红袖，正掠枕

翻香，摇钗弹漏。凭消受，粉零脂腻，一番春透。
无寐，应记芳时，算环初定，笑颦依旧。夜阑凝m久，怕人远相思重负，还期携手。便

遣怨何曾，拾欢今又。抛红豆，甚些些子，五更残后。

锁窗寒
怨阻东风，愁翻断角，一帘花树。盈盈月上，卷尽满庭香雾。正楼头、认到黛痕，画眉省

识银蟾妒。但织欢成锦，缚思将茧，忍量缣素。
延m。人何处。黯草锁天涯，云迷海渚。欲遣离踪，却被莺声啼住。算无端、梦过几重，

锦屏玉帐休更误。数鸳鸯、卅六都圆，且共教春护。

金镂曲
把手江天曙。忆当时、金焦纵赏，倚花停m。星火瓜洲才过了，还趁平山烟雨。共酬唱、

一舟容与。十载舟游弹指耳，忍回头邻 成凄楚。长已矣，一g土。
君家兄弟今龙虎。但何堪、元方老去，脊令悲赋。我昔曾依春风座，况又姻联儿女。怆几

度、相逢酸语。检到遗书惟恸哭，看婆娑老泪挥如许。知己者，不堪数。

桂枝香    为吴湖帆题董美人墓志旧拓本册子
轻蝉敷翼，念故箧夺真，过眼成昔。漫考关中旧本，楮痕中擘。后来模拓尤精好，具翩然

、美人丰格。富娘轻薄，贵男刻画，都无颜色。
是第一、隋宫刻石。况残断经时，毡蜡谁觅？难得延陵妮古，剪裁装饰。四欧名拓梅花谱

，共 来相对珍惜。二分凄冷，玉钩斜处，谩寻陈迹。

蝶恋花
换梦东风惊蓦地。昨夜春回，今夜浓春意。不尽柔思吹又起，屏山未使成迢递。
谩说楼高犹独倚。月已分明，好共梅花睡。酒到欢来偏易醉，等闲过了留无计。

西江月
珍重昔时情绪，梦腾昨夜东风。一回春到一回浓，听取鸡声催送。
荒戍频闻断角，深庭又住闲纵。相逢不是梦魂中，赢得清尊愁共。

金缕曲    题寒云词后    伯驹
一利成尘土。忍回头、红毹白雪，同场歌舞。明月不堪思故国，满眼风花无主。听哀笛、

声声凄楚。铜雀春深销霸气，算空余入洛陈王赋。忆举酒，对眉妩。
江山依旧无今古。看当日、君家厮养，尽成龙虎。歌哭王孙寻常事，芳草天涯歧路。漫托

意、过船商贾，何逊扬州飘零久，问韩陵片石谁堪语？争禁得，泪如雨。

挽寒云联
天涯飘泊，故国荒凉，有酒且高歌，谁怜旧日王孙、新亭涕泪；
芳草凄迷，斜阳黯淡，逢春复伤逝，忍对无边风月、如此江山。

后记
袁克文是著名词家，其所作词从未正式付梓，只是在他死后由其表弟张伯驹等集资为其油

印了一册《洹上词》行世。

 
