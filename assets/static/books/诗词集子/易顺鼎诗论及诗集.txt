《易顺鼎诗集》
近代诗人易顺鼎的山水诗创作成绩斐然，称盛当时。其山水诗内容丰富，既多方面展示自然山水的客观之美，又寄寓诗人的主观情志；风格、体制、语言等呈现出多样化的特征。易顺鼎山水诗表现内容之丰富，艺术手法之多样化，为他人所罕见，易氏实为山水诗大家。 
　　一 
　　易顺鼎(1858―1920年)，字实甫，号哭庵，湖南龙阳(今汉寿)人，近代著名诗人。少时被视为“神童”，成年后却屡困场屋，五应会试均报罢，无奈以捐官身份步入官场，亦仕进艰难。甲午战争爆发，他几次舍生渡海，欲保台湾，终无功而返。此后近20年，他先后在湖南、广西、广东等地任职。辛亥革命后回到北京，一度供职于袁世凯政府，每日流连于戏馆歌楼，与友人诗酒唱和，1920年病逝。 
　　易顺鼎是近代中晚唐诗派的主要代表人物之一，但其诗风格多样，并非尽法中晚唐；其论诗亦重独创，尝言：“盖尘羹土饭、人云亦云之语，虽数十万首亦作不完，何必千手雷同、图费纸墨乎?”(《琴志楼摘句诗话》)对代表作《四魂集》，易因“自信此集为空前绝后、少二寡双之作”而与“极口毁之”的王]运、樊增祥两位诗友争辩，且颇以自己“用意皆新，似亦未经人道过”(《琴志楼摘句诗话》)的诗句得意。此外，用典精切、属对工巧、设色奇丽也是易氏重要的诗学主张。 
　　易顺鼎“平生作诗万余首，刊诗集七十二卷”(王森然《易顺鼎先生评传》)，约30部，但多已散佚，今存易诗不足三千首(《琴志楼诗集》前言)，其中所占比重最大、最具特色的是山水纪游之作。他自称“生平所为诗不下数千首，盖行役游览之作居其大半，而山水诗尤多”(《琴志楼诗集》附录二)，今存易诗中山水之作几近三分之一。易顺鼎一生所行不止万里，幼时即随父远行，青年时代又辗转奔波于京师、父亲不断变换的任所与自己任职地之间，几乎无一年不出行。除东北与西北地区外，神州各地几乎都留下了他的脚印。且其“生平好游山水”(《琴志楼诗集》附录二)，故每到一地必登名山，临胜水，于山水之间讴歌吟唱，留下了大量的山水佳作。易氏山水诗创作可分为甲午战争爆发之前所作与50岁左右于广东任职期间所作前后两期，以前期为多。山水诗集除《琴志楼游山诗集》外，还有《蜀船诗录》、《林屋诗录》、《庐余集?岭南集》、《岭南集补遗》、《甬东集》等集；《丁戊之间行卷》、《吴蓬诗录》、《樊山沌水诗录》、《巴山集》、《广州集》中也有数量可观的山水诗，其他诗集中亦有山水诗零星分布。 　　 
　　二 
　　易顺鼎生长于太平天国运动至民国初建的近代中国，民族的危亡、社会的动荡时时冲击诗人心灵，在其创作中留下印记。因此，易氏山水诗一方面继承古典山水诗的传统，描摹水光山色以表现自然之美；另一方面又自觉采用龚自珍所开创的近代山水诗范式[1]，在山水中寄寓诗人的政治情怀及其他情志。
　　(一)寄托型山水诗 
　　以山水寄寓个人情怀，写“有我之境”，是易顺鼎山水诗的主要范式。在《庐山诗录自记》中，易顺鼎称“饱历世变及忧患危苦，悉以身世之故，寄托于山水之间”，“陈君伯严以魏默深山水诗比之，谓能独开一派。不知魏诗皆在山水之内，而余诗尚有在山水外者”(《琴志楼诗集》附录)。忧国伤时、羁旅思乡、怀古情思与隐逸情怀等在其山水诗中时有展现。这些作品“趋重性灵”(王森然《易顺鼎先生评传》)，在模山范水中寄寓情志，可称为“寄托型”山水诗。 
　　1.政治情怀 
　　易顺鼎出生于官宦之家，父亲易佩绅爱国忧民的儒家思想对他影响很深。面对日益凋敝的河山，他青少年时代就立下“抚剑望神州，誓扫海氛恶”(《琴志楼诗集》卷4)(注：参见易顺鼎著，王飚校点，《琴志楼诗集》(上海古籍出版社2004年版)。以下所引诗作出处同此书者，只注明卷数。)的抱负，入京会试途中留下的山水之作多贯注了政治激情。作于光绪九年(1883年)的《渡滹沱作》(卷4)写道： 
　　惊沙上下如奔梭，马前已是滹沱河。明明白日忽走匿，暗暗黄云相荡摩……平生游踪忽枨触，到此奇气难销磨。汉家中兴惨澹处，尚思跃马横h戈。英雄成功信有数，天意启圣知无他。男儿报国身手在，神州入望疮痍多。安能瑟缩短檠底，笺释恶池与亚驼。 
　　滹沱河奇险之境激荡起诗人胸中难以消磨的英雄“奇气”，虽然为施展生平抱负漂浮不定，饱尝羁旅之苦，但神州大地满目疮痍，七尺男儿怎能袖手瑟缩?作品抒写了诗人不计成败、不畏险恶、勇往直前、热血报国的豪迈情怀。光绪二年(1876年)所作的长篇歌行《渡黄河作歌》(卷1)则表现了他对时局民生的热切关注。诗歌驱遣青虬、翠螭、嫦娥等神话形象，写在“雪花乱打篷窗粗”的恶劣环境所历惊险之境，天宫龙宫并驰笔端，空间阔大，气魄宏伟，充满奇幻色彩；篇末诗人想象“倒骑麒麟谒玉皇”之情境： 
　　狂生伏地呼不起，愿贡微诚达天耳。年来大河南北水患何频仍，饥无食而寒无衣者，孰非我皇覆载生成之赤子。胡为法宫高拱置若罔见且罔闻，坐令白叟黄童辗转流离沟壑死……更生千百循良佐圣朝，殷勤抚字苏疮_。 
　　面对惨状万端的黎民，青年诗人既痛心于在位者对人民惨状不闻不问，更痛心于无救民于水火的循良辅佐朝廷。对不答诗人质问却“笑谓先生且休矣，何事干卿乃如此”的“玉皇”，诗人愤慨异常，于结尾发出沉痛呼告，表达了对民众的深切同情与对在位者的愤恨。诗篇寓时事民情于山水及想象世界，黄河苍茫无垠、险象环生的实景与天上神仙、海中龙宫的虚境彼此交融，自然景象的险恶与现实社会的黑暗互相映衬，主观之情与客观之景浑然合一、意象生动、境界阔大，既有李白歌行体之遗风，又颇得杜诗忧民情怀之神髓。 
　　值得注意的是，易顺鼎这些满怀政治激情、热切关注民生的诗作大多作于青壮年时期，其时诗人虽然科考屡次落第、仕进颇多周折，但救国豪气尚存。奋力保台失败后，易顺鼎渐渐心灰意冷，此前激昂的报国热情为救国无望的悲痛所取代，“江湖载酒十年游，销尽雄心不自由”(《由沙市至荆州城外作》卷12)正是诗人后半生心境的写照。 
　　2.羁旅思情 
　　为实现济世安民的抱负，易顺鼎大半生都在东奔西走，他常年鞍马劳顿，混迹于山水之间，因而表现漂泊行役之苦的佳作甚多，如《黄牛庙前遇雪》、《淮浦夜泊》、《和答程六》等。这些作品善于将诗人的主观之情融于客观之境，以景衬情，具有较强的艺术感染力。《淮浦夜泊》(卷9)： 
　　夜船吹笛水东流，节近黄梅更可愁。千里淮天篷背雨，一星吴火驿边楼。风花三月连扬子，烟草孤帆宿楚州。此景但教图画看，少年还白几分头。 
　　诗写作者黄梅时节于千里雨丝中对一星灯火、孤帆独宿之境，以夜半笛声、黄梅之雨及茫茫淮天、一星吴火等景象烘托渲染游子无边无际的羁旅愁思，读之令人动容。 
　　“万里辞家只一身，故山魂梦总酸辛”(《将渡黄河即事书怀》卷10)，在山水中寄寓思乡之情，贯穿易顺鼎创作的始终。《华容渡湖》、《南山》、《立冬日沙洋夜泊》等皆为佳作。如《华容渡湖》(卷9)： 
　　故国东向路漫漫，楚客扁舟泛木兰。春水方生宜速去，好山如画独来看。离人望远伤心目，旅雁思归惜羽翰。回首故国三百里，不知青隔几烟峦。 
　　面对融融春水、如画好山，诗人因独在异乡、归思难禁而无心赏玩。此诗以春日之美景反衬故园愁思，“以乐景写哀”，其情愈切；颈联与柳永“不忍登高临远，望故乡渺邈，归思难收”(《八声甘州》)之词异曲同工。但易氏更多的思乡之作是情景合一的，即哀情哀景，水乳交融。《魂南集》之《十叠渝关唱和韵四首》(其一)(卷10)堪称典型，诗云： 
　　去国离乡意若何，扁舟散发弄沧波。零丁洋远家何在，思子台高泪痕多。清浅东溟重对此，凄凉南斗独看他。天风海水真无赖，唤起蛟龙与和歌。 
　　诗作于渡海保台途中，其时诗人尚居母丧，国难家难并交于心，沉痛之情可想而知；更兼于天风海水之中扁舟远渡，凄凉之状流于字里行间。作品在国难的大背景下展现思乡之情，愈见沉痛。 
　　3.隐逸情怀 
　　山水与隐逸自古就有不解之缘，青年时代的易顺鼎诸多作品表达了他对山林园泉的企慕向往之情，《峡中舟望》、《游峡州三游洞》等是此期代表作。《峡中舟望》(卷5)云： 
　　矫首青霞思不群，船窗终日对氤氲。崖间乱蕊红如叶，树里空烟白似云。峭壁倚江连复断，飞泉争道合还分。看山若得移家住，清绝猿声亦愿闻。 
　　诗作展现了舟行峡中所见之景：山上超逸之青霞、山间氤氲之白雾、崖间红蕊绿树与飞溅泉流交织成一幅色彩明丽、空蒙飘逸的立体画面，对此美景，诗人不禁产生移家其间的想法。全诗视听结合，动静相衬，色彩明丽，饶有画境之美。 
　　青年易顺鼎虽企慕山林但并无真正归隐之意，其时诗人满怀凌云壮志，正欲施展才华为国效力，因此“湘山尚有移家约，招隐年年愧未能”(《湘真姊全家春日游榕山图》卷2)。然而5次会试报罢，所捐之官亦难有作为，积极入世的雄心一点点被消磨掉。光绪十六年(1890年)，他于庐山筑琴志楼，自号“活死人”，制楹联云：“筑楼三楹，筑屋五楹，漱石枕泉聊永日；种兰千本，种梅百本，弹琴读易可终身。”作于此前的《将归庐山歌》(卷9)充分展示了仕途失意时诗人的心境： 
　　吁嗟乎!人生不能游遍五岳非奇福，安用牛腰载诗添旧束。人生不能读破万卷非奇才，安用凤尾画诺标新裁……已愁漂泊损朱颜，复恐蹉跎成白首。不如诛茅匡庐五老之峰顶，采药石梁三叠之泉边。闭户着书乐复乐，遗世独立仙乎仙。时人可望不可即，惟见香炉腾紫烟…… 
　　诗歌纵横捭阖，气势飞动，多处化用李白诗句，更具李白歌行神韵，归隐之意流于字里行间。但是，诗人此时所谓“归隐”，乃是在仕途失意时的牢骚之言，甲午海战后他重又积极投身于救国运动即可说明其济世之心并未死去，只是没有施展的机会。然而拼死保台的失败与此后十余年无足轻重的地方官生涯，让易顺鼎的政治热情彻底熄灭。写于57岁时的《入劳山至柳树台作》(卷19)在描绘山中美景后，发出“坐对神州成袖手，英雄惟合老烟霞”的慨叹。暮年的诗人再也没有往日的政治激情，对动荡不安的时局，也不再关心，虽身在官场，不过是为稻粱计，这也正是晚年易顺鼎整日留恋于歌楼戏馆、沉湎于诗酒歌戏的深层思想原因。山水诗中的归隐思想由“企慕”到“不得已”到“自觉”的变化过程体现了易顺鼎一生政治思想变化的轨迹。 
　　4.怀古幽情 
　　易顺鼎的山水诗中还有大量怀古之作，即在山水景物中融入思古幽情，追慕古贤与风云人物，评论历史事件，寄寓诗人对历史与现实的深沉思考。历史人物与事件的加入，既赋予山水景物浓厚的文化意韵，又扩大诗歌表现的时空范围，使诗境恢弘阔大，具有独特的艺术魅力。此类作品有《燕赵道中作》、《虎丘》、《钱塘杂感》、《登香炉峰作》与《宿冲虚观》等。如《燕赵道中作》(卷4)： 
　　虎踞龙盘一太行，千年倦眼阅沧桑。云连绝塞无边紫，日照浑河分外黄。不见漆身酬智伯，空闻金骨市昭王。残衫破帽休相笑，添得幽并气莽苍。 
　　诗写太行山脉在云气与日照的辉映下屈曲雄浑之景，首联即点明千年太行阅尽人世沧桑的意旨。颈联怀古，举战国智伯客豫让漆身吞炭为智伯报仇与燕昭王千金买马骨以纳贤良之史事，说明历史风流人物已烟消云散，只有太行山幽并苍莽之气依旧如故。全诗将太行山置于广阔的时空背景下，在历史的追忆中抒发人事短暂、自然山水常存的感慨。《登香炉峰作》(卷7)在香炉峰云雾氤氲、瀑布飞泻的情境中怀想李白、白居易，借思古幽情升华香炉之美；《虎丘》(卷4)因眼前古迹引发诗人对吴越争霸与真娘、紫玉等的缅怀，表达他对历史人生的深沉思索。 
　　怀古型山水诗，体现了易氏深厚的文化意蕴与深湛的史思，这与其“行万里路，读万卷书，才与境皆足以相发明”(《琴志楼诗集》附录二)的文化修养密不可分。 
　　此外，易顺鼎还在山水诗中寄寓失意情怀，也以山水记友情与亲情，如《忆孟存》、《湖外》等，因所占比重不大，兹不详述。 
　　(二)审美型山水诗 
　　易顺鼎对山水景物作客观描摹的审美型山水诗，旨在展现自然山水形态各异的美学风貌，表达诗人审美愉悦之情。此类诗作体制多样，风格各异，成绩斐然。其中最为人称道者是易氏36岁时手录的《庐山诗录》，张之洞特赞赏之，评曰：“此卷诗瑰伟绝特，如神龙金翅，光采飞腾，而复有深湛之思，佛法所谓真实不虚而神通俱足者也。有数首颇似杜、韩，亦或似苏。较作者以前诗境益臻超诣，信乎才过万人者矣!”(《琴志楼诗集》附录二)《庐山诗三十二韵》、《雨中山行》、《青玉峡龙潭》与《栖贤涧石歌》等作享誉尤高。《雨中山行》(卷9)描摹雨中庐山独特的景致：在天雨的洗礼下，庐山一改往日静谧，“酣叶摇天声，怪石挟溪怒。百霆与千雷，暝斗林壑语”，树叶、流溪、山石、林壑皆借天水之势焕发出郁勃雄健之生气。诗以声响展示雨中庐山飞动的气势，雄勃之气不可遏制。《青玉峡龙潭》(卷9)写庐山之水亦颇为雄劲： 
　　苍崖天一围，径转吐雄瀑。灵山孕真源，金膏出其腹。奔云从空来，数里势屡曲。意嫌鸿蒙隘，未肯受迫束……地深云霞幽，自暮抵朝旭。如闻清猿啼，下饮涧水渌…… 
　　诗从青玉峡之幽险与龙潭上部径转雄浑的瀑布落笔，烘托出龙潭幽深而不失雄壮的气氛；如奔云于九天悬落的瀑布与屈曲盘旋数里的龙潭水势，一上一下，参差错落，构成了一幅颇具立体感的山水图画；“意嫌”两句之想象可谓瑰伟绝特，且赋龙潭以人性，实为画龙点睛之笔；后半从形态、声音入手工笔刻绘龙潭，沉着而超妙，似有神助；篇尾表达诗人对江山美景“终老难餍足”的情义。全诗沉雄跌宕，复有幽深灵动之致，张之洞谓其“可称伟观”，非虚言也。 
　　同为写水，游衡山所作《朱陵洞观瀑布》(卷11)则以奇特瑰丽之想象取胜。诗写衡山瀑布，首句“急雷”、“群龙”、“破”、“飞”等词即为全诗奠定气势飞动、声势浩大的基调；下以龙女择婿之屏帏、龙王添妆之百宝、鲛人涕泪与倒悬海水喻飞泻飘洒之瀑，聚神话传说人物于笔端供己驱遣，机杼独出，想落天外；“欲使下土无灾S”又将读者从自然景物拉入社会生活中，亦真亦幻，时空交错，令人眩目；诗歌后半铺叙山涧红烟翠雾与琪花瑶草之美，表达诗人学道终老其间的愿望[2]。 
　　易顺鼎善以歌行体来展现山水的雄奇之美，前期山水诗中整齐的五七言歌行较多，后期山水诗总量不及前期，但歌行的比重却大大增加，且句式灵活多变，尽显长篇歌行的优势，故程U称其“晚岁所为诗，轶荡淋漓，闳而弥肆，如散花天女，信手拈来；如万里黄河，泥沙并下”(《琴志楼诗集》附录二)。《游白水门观瀑布作歌》、《雨中发小白岭宿天童寺作歌》、《燕岩歌》等均为佳构。仅以《雨中发小白岭宿天童寺作歌》(卷14)为例以见一斑： 
　　五月初六日，冒雨出黄龙。六月初十日，冒雨入天童。我疑天童之雨来自罗浮峰，不然何以三十余日、数千余里与我相追从。君看天童瀑即罗浮瀑，天童松即罗浮松。天童之峰芙蓉几百朵，即是罗浮四百三十三朵青芙蓉。西云育王锁，东云天童封。松耶云耶瀑耶皆化为白龙。云之龙横，而松瀑之龙纵。电如万蛇，雨如万峰，雷如万鼓，水如万舂。但见万壑走怒湍，千崖悬飞淙。山倾复海倒，我适当其冲……山已沐浴为我更沐浴，洗去俗尘兮万斛，胜倾美酒兮千钟…… 
　　叶昌炽称易顺鼎“一枝好笔，如天马行空，不可羁勒”(《琴志楼诗集》附录三)，此诗堪称范例。诗篇汪洋恣肆，千岩万壑、怒湍飞淙、山间之瀑松峰云与雷电雨水交织成瑰奇动荡的画面，既具声响，又备形态，天童山飞动的气势、旺盛的生命力尽在眼前；审美愉悦的表达，客观上烘托了自然之美，同时也展现了诗人的豪气与欲去俗尘的情怀；整散相间的句法、散文与楚辞句式的注入，便于诗人抒发狂放雄肆的情感，此类作品“气魄之大，结构之精，则真一时无两矣”(《琴志楼诗集》附录三)。 
　　易顺鼎以五七言古体与长篇歌行表现山水雄放奇险之美的作品特多，这与其个性是分不开的。他天才横溢，生性豪迈，狂放洒脱，被世人视为“奇才”、“奇人”，此类淋漓恣肆、雄奇豪放之作恰恰是他豪放不羁、飘逸不群个性的写照；然实甫生乱世之中，仕进屡遭困厄，满腔爱国热情无处伸展，故而其诗在雄放之中尚有奇崛诡诞之气。 
　　易氏山水诗亦不乏优柔轻婉之格。如《山中作》(卷9)： 
　　急雨过东皋，流水声可喜。空林出烟火，万树绿如荠。犬吠柴门外，鸡鸣竹篱里。屋角见南山，悠然片云起。时逢农丈人，或遇村夫子。得非辋川庄，否即柴桑里。 
　　诗写雨后山中之景，化用陶渊明、刘长卿等山水田园诗人的诗句诗意，但自然流畅，无生硬之感；篇末以辋川庄、柴桑里点明世外桃源之旨，恰恰体现了易顺鼎“无一字无来历，又无一字用僻典，又无一字稍杂凑而不浑成”(《琴志楼摘句诗话》)的诗论主张。此诗恬淡古朴，颇具魏晋遗韵。再如《竹林关》(卷12)写于袅袅炊烟中乘一叶扁舟穿行于万山之中的悠然情怀，“小舟如一叶，流出万山中”，风格轻逸俊秀，境界悠远。《乘月由诸庵返》(卷14)则颇近唐音：“溪声流出万松间，故作风涛送客还。今夜碧天凉似水，满身明月下空山。”悠扬流畅，清丽自然；“风涛送客”句性灵独出，颇具情韵。其他如“山樵拾桐子，崖佛守莲花”(《舟过湘河崖上有香花洞》卷12)，“潭流菊水远，县入蓼花深”(《淅州厅在丹水北岸》卷12)，“树树松如画，村村水似琴”(《访灵峰育王两寺纪游》卷14)，“红是斜阳绿垂柳，秋魂化作美人来”(《十刹海书所见》卷18)等句，或宁静，或旷远，或明朗，或丽，皆形象鲜明，优美如画，别具神韵。这些风格清丽自然、优美平和的作品大多出现在易顺鼎后期山水诗中，艺术技巧较前期同类作品也有很大提高，这固然与诗人创作经验的不断积累有关，更与中年后诗人仕进之心渐冷、心境渐趋平和的思想密不可分。 
　　此外，易氏有部分作品描绘梦境或画中所见之山水，此种山水并非其亲历的真正山水，可称为虚构型山水诗，《自题秋山捉蝶图》、《为何润夫京兆题画二首》、《夜梦复入一山得此诗》、《三石梁观瀑》等均为此类山水诗。如《为何润夫京兆题画二首》之《云林听泉》(卷11)云： 
　　飞来峰下夕阳黄，草木初春发异香。红叶尺余供茗灶，青苔寸许作琴床。离尘暂得耳清静，说法如闻舌广长。他日湖山归管领，旧时泉水再平章。 
　　诗为题画而作，但展现在读者面前的与真正的山林景象并无二致。前4句写景，首句呈现旷远阔大的背景；“红叶”两句选取色彩明丽的意象进一步渲染描绘，红叶为灶、青苔作床又彰显画中人潇洒高洁的情怀，此联属对工巧，设色奇丽，体现了易氏的诗歌美学追求。后4句述怀兼发议论，表达它年归山之愿。《夜梦复入一山得此诗》(卷3)记梦入秋山所见夜景，“万烟白云终，一星明月始。松光凝暗绿，花意动凉紫”，虽是梦境但景物颇为真切。易顺鼎另有一首虚构型山水诗较为独特，乃他人游山无诗而易氏代作所得，诗歌凭借回忆、想象，描绘雨中衡山之景，声貌并现，远近结合，亦真切动人。 　　 
　　三 
　　易氏的山水诗体制多样，内容丰富，在艺术上亦独具特色，可称道处颇多，难以尽述，以下仅就其最明显的特征即艺术手法的多样化作一探讨。 
　　首先，美学风貌多样化。实甫曾常年漂泊于江山湖海，各种情境下的山水多为其所亲历，其诗作常常将山水放在特定环境氛围下进行渲染铺排，以自然界的各种物象如风雨、雷电、飞雪、月夜等为衬托，全方位、多侧面地展示各种情态下自然山水之美。风雨之江、雪夜风涛、雷雨山景、山上云海、山海霞光、夜山、月山等特定情境中的山水，在易氏瑰丽的诗笔之下散发出奇异光彩，世称其“游览之作诡奇恢丽，世无其匹”(《琴志楼诗集》附录三)，非虚言也。以展现山水多样的美学风貌而言，易氏的成就是其他山水诗人难以企及的。 
　　其次，艺术风格多样化。易氏“平生诗屡变其体”(《琴志楼诗集》附录三)，其山水诗或雄壮，或恬淡，或沉郁，或恣肆，或丽，或质朴，“或古或今，或朴或华，莫能以一诣绳之”(《琴志楼诗集》附录一)，呈现出多样化的艺术风格。易顺鼎师法前代的文化遗产，采取转益多师、不拘一隅的态度，其诗自《诗》、《骚》至魏晋唐宋等大家无所不学，学无不似，因而风格各异。因注重独创，所以虽然其部分作品尚有模仿前人的痕迹，但大多诗作都能融合诸家之长，自铸伟辞。 
　　再次，体制多样化。易顺鼎山水诗从五七言绝句至五七言律诗，从五七言古体到杂言歌行，长篇短制，无所不有；此外，有些作品还通篇采用楚辞体，如《丹溪操》等，而《三峡竹枝词》等作品则完全采用民歌民谣的体制。且易氏善于因景设体，他常常依据所绘山水的特征来选择诗歌体制，如写雄峻之高山与壮阔之江海多用长篇歌行与五七言古体，写地方小景则用绝句与律诗形式，皆能恰如其分地表现山水景物的特征。 
　　最后，语言风格多元化。易氏山水诗中，除用五言、七言、杂言体外，还有四言体(如《琴志楼诗》卷9)、九言体(如《夜泊作》卷3)等。易氏还将散文的句式、楚辞的句法、民歌的语言等揉入山水诗中，使诗作发出瑰奇绚烂的光彩。新句法、新体式的采用，一定程度上传达了出“诗界革命”的气息。 
　　易顺鼎的山水诗数量可观，创作规模宏大，内容涵盖全面，风格多样，具有较高的美学价值，虽然个别诗作如《天童山中月夜独坐》(卷14)等出之率意，有游戏之嫌，但瑕不掩瑜。不独在近代，即便在整个古代山水诗史上，易顺鼎都堪称大家，但历来却为研究者所忽略。因此探讨其山水诗的深刻寓意与美学风貌，评定其价值，确立其在山水诗史上的地位有重要意义。

易顺鼎，字实甫，号哭庵。湖南龙阳（今汉寿）人。幼有神童之名，长负才子之称。光绪元年（１８７５）举人。曾被张之洞聘主两湖书院经史讲席。甲午中日战争时，两赴台湾助徐永福。曾官至广东钦廉道。袁世凯称帝，被任为代理印铸局长。帝制失败，纵情于歌楼妓馆。工诗词及骈文。早年诗学元、白、皮、陆等人，无所不似；晚年则学温庭筠、李商隐，重视全诗意境，强调以属对为工，但虚言无实，矫情造作，多浮艳靡靡之音。一生诗作近万首，与樊增祥同为中晚唐诗派的代表人物。着有《琴志楼全书》、《眉心室悔存稿》、《岭南诗录》、《蔼园诗事》等。

湘中咏怀

年芳啼_易磋跎，愿老江湖与涧阿。紫盖风高云气占，黄陵庙冷月明多。
仙源鸡犬津谁问，鬼殿龙蛇必久呵。沧儒楚狂都换起，濯缨歌后接舆歌。

蕙带荷衣一逐臣，离骚哀怨迥无伦。江山灵气钟才子，忠孝深情托美人。
湘水有声哀贾傅，楚天无语答灵君。最怜虎噬狼吞后，三户犹堪少暴秦。

寄陈大伯严南昌时方应秋试

云中m鹗离尘会，早下骅骝得路年。吾友仙才如白也，大江秋色正苍然。
梦回残月三条烛，心逐长风万里船。应上滕王高阁望，落霞飞雾满遥天。

漫感四首

来向愁城了旧缘，歌离吊梦欲华颠。眼中岁月追风马，身外功名上水船。
学佛愿归无垢地，成仙终堕有情天。灵山旧侣应相忆，弹指声中十七年。

难除结习学维摩，日拥良书事萧歌。天末故人鸿雁少，古来名士鲫鱼多。
纷纷两汉儒林传，衮衮三唐进士科。一笑英雄都赚尽，头童齿豁奈公何。

圣主殷忧启再昌，万方犹未洗痍创。狐狸有穴豺当道，鸿雁无家燕处堂。
贾傅忧时唯涕泪，敬舆报国只文章。布衣更愧称年少，寂寞儒家弟子行。

湖海元龙意气平，残秋高枕卧江城。乐天即是神仙福，传世原非将相名。
大药人多求不死，空花我渐了无生。文园若更愁消渴，试学刘伶一解酲。

夜坐曲

瘦蝶眠花抱孤梦，星河倒射帘波动。茶烟轻扬掩斜门，满院虫声出苔缝。
鸭炉香残篆痕小，秋魂如丝月中了。梧宫落叶一尺深，唤起西风夜深扫。

伏波庙

武溪深处想南征，万里云山一笛声。图象竟教遗国戚，飞鸦犹自认神兵。
伏波终古头衔壮，聚米当年指画精。那得南人真不反？江天翘望将星明。

酉阳驿

昨挂孤帆别鼎州，今携一剑向黔陬。三年残雪留鸿爪，万里奇云落马头。
题柱初心都负矣，登楼豪气尚存不。征鞍何物沉沉压，半是山光半客愁。

乱后河山气总粗，休叫铤鹿困征输。旌旗倒影眠孤戊，舆马先声役万夫。
破屋几间牛骥皂，丛山千叠虎狼都。书生也有先忧意，太息疮痍尚未苏。

都门春感

新悬白日照中天，万里春回北极边。苑柳暗消[支鸟]雪，宫花晴转凤城烟。
求贤愧应金门诏。报国思吟宝剑篇。莫使等闲归思起，津桥久已不闻鹃。

胭脂坡上走金貂，燕市春寒仗酒消。北渚烟波鸥梦远，东华尘土马蹄骄。
病余带早惊腰瘦，爨后琴谁念尾焦。犹作江南风景看，寻诗驴背酒旗招。

鼎湖龙去久苍凉，弓舄桥山此恨长。岂有震雷惊匕鬯，更无零雨缺帧
陇花春月愁鹦鹉，湘竹秋风泣凤凰。今日昭陵看石马，可胜流涕为先皇。

抵都门作

一角觚棱话早朝，西山晴雪映帘消。春归玉殿莺初觉，人到金台马亦骄。
紫陌惊心尘衮衮，碧湘回首梦迢迢。短衣羽箭生涯在，更为将军赋射雕。

病起偶作
裘马纷纷厌五陵，红阑独自带愁凭。养花天气如中酒，隔水人家又上灯。
北地燕支春熨贴，东风萧管梦瞢腾。鬓丝禅榻皈依久，况值维摩示疾曾。

下第简王梦湘
拔剑因君歌莫哀，青袍沦落几贤才。虎头万里思投笔，马骨千金望筑台。
但有文章憎命达，应当富贵逼人来。软红如梦东风恶，醉倒垆头眼倦开。

薄游武汉将买舟旋湘作
一笛梅花十四年，高楼回首梦如烟。重寻汉上题襟集，初返江南载酒船。
v渚夜寒波浸月，洞庭秋绿草连天。城根记取推蓬处，无数垂杨噪晚蝉。

跨鹤仙人倚楼后，赋鹦名士葬时洲。汉唐才尽方题句，吴楚江空易感秋。
赤壁今来乌鹊倦，黄陵此去鹧鸪愁。晴川阁上高吟客，风水明朝听未休。

岳阳楼用拾遗韵
身世凭空阔，东南第一楼。白吞全楚尽，青陷半天浮。
悄悄龙边笛，飘飘鸟外舟。时请看骋望，不必泪横流。

湘江夜泊
潮落空滩始见灯，橹声蝉唱若为应。星光忽堕岸千尺，雨气欲添波一层。
海峤音书悬雁札，江湖心迹伴渔罾。鲈乡愧负招凉约，水畔人家话豆塍。

高大维岳招饮曾太傅寺
一棱城阴日角斜，平泉别业有栖鸦。柳丝摇栏梦连水，荷叶绕泉香胜花。
白社暂陪名士酒，青门应送故侯瓜。A来不负朋尊兴，休对秋盘感物华。

晓行
黄叶声中催酒醒，回头烟水失孤蓬。关山仍与客燕左，星月似随余马东。
残梦不离秋草绿，故人犹剪夜灯红。垂杨未是江南岸，何处旗亭唱晓风。

余我如通守招同家大人暨雪澄次香诸君集
龙冈书院再展重阳芷湛亦在坐
榕阴回马动寒Y，菊老萸荒径几条。天影四青穿栏入，秋魂一碧倚云招。
湖山有福诗人聚，官吏无猜酒阵骄。好向行滕添画本，此生终拟混渔樵。

和次香韵送雪澄将母回黔
满马荒雯堕碧峤，频抽快笔写霜条。翠微秋色诗能助，红软春尘梦久消。
小草慈[日匐]三月补，大峨归思一云遥。山城[]镜相惊瘦，未免年时饭课潮。-----[]上临下手

春晴同次香梦岩诸人游城外二首
如梦春云送出城，碧天苔色染新晴。靡芜客路初行马，杨柳人家欲驻莺。
劫后风花流黯澹，愁边烟草费分明。倦游总忆江南好，黄蝶飞来话隔生。

短堤新涨翠腰平，一剪轻寒草露销。江树碧稀如有待，野花红极转无聊。
春痕在水愁双燕，人影兼云想六朝。只惜东风好村郭，不曾商略酒旗飘。

花朝日全家游五榕山茶坐观音阁同由甫弟作
残山拥黛水铺银，二月蛮天始见春。画里白云行看子，花前花雨降生辰。
钟鱼坐坏曾飞燹，车马江空不动尘。拔宅居然仙眷属，那从无着问天亲。

江空细雨欲鸣沙，峭阁轻寒茗后加。赤地春归五榕树，碧天人拜九莲花。
幽寻似挟山云气，小坐还依水月家。愿向净瓶前稽首，东风南海共年华。

小对行春绕绿塍，五榕亭子乘晴登。佛身黄积藓千尺，人影翠添人一层。
夹路草风盘马埒，连江丝雨捕鱼罾。湘山尚有移家约，招隐年年愧无能。

自矾生绢写烟鬟，十里江城冷翠间。仙吏画能生紫气，臣家天许看青山。
听来蜡屐声犹闹，照入鸥波影亦闲。从此披头疑拔宅，白雪如屋不能删。

寄岳峰龙冈书院
皋比坐破出无车，可要门生舁笋舆。夜雨凉红双烛翦，春山湿翠一楼居。
通才有数须培养，结习无多暂扫除。料得古香飘满院，称心文字等身书。

倒叠前韵答岳峰
一帘桐雨坐钞书，想见窗前绿不除。良友未知愁易到，名山也要福能居。
雕龙稷下尊邹]，歌凤天南老接舆。此日皋比岚翠拥，京城休念蹇驴车。

病起
病起闲阶竹雾笼，园虚坐怯晚来风。溪流过雨三分长，野烧连山一半童。
吟花略凭花气养，梦幽微觉鸟声通。年来嚼蜡真堪笑，药底苤味不穷。

短篱
野光忽漏短篱出，尘事不关幽与赊。春水平腰脱竹粉，夕阳四角烘藤花。
一萤明灭补其空，数蝶来往依为家。今日之日宜饮酒，得过且过还种瓜。

春兴
让与东风自主张，此身闲极觉春忙。适同鸥坐水俱静，才有蝶来花更香。
饰骨僧时疑岛瘦，文心仙处爱蒙庄。江头莫待飞红雨，欲访黄家第四娘。

怜余
东风兼夕梦，听绿入潇湘。有水皆萍意，无山不笋香。
草从哀郢剩，花觉避秦忙。明月湖西屋，怜余旧隐荒。

着甚二首
着甚来由又悄然，情根世味苦相缠。百年后是无名氏，一日终皆有恨天。
哀乐难消如被酒，恩仇未报敢逃禅。_生蠹死寻常事，争抵游仙半晌眠。
虫
悟后年华病后生，愁多洗马漫伤神。红尘有地埋今我，青史无天哭古人。
历历山丘功过案，茫茫烟月来去津。等闲慧业都抛却，石火光中走一巡。

订近年诗卷自癸酉至丁丑竟感赋六章
十年旧隐问湖滨，唱到烟骚许卜邻。桂树秋山哀郢地，桃花春水避秦人。
微波略记愁时语，明月休猜误后身。生小三闾祠下住，拾来香草未嫌贫。

驴背吟成菊有霜，幽并气为助苍凉。北征后少今诗史，南戒中多古战场。
风到中原参正变，山从上世阅兴亡。最惊立马高歌处，天外河流一线黄。

当筵唱彻郁轮袍，爪雪旗亭印几遭。短梦星辰成昨夜，长安风月属吾曹。
镜中玉貌娥眉贱，天上金台马骨高。为有花前清泪在，京城两度不辞劳。

如雪桃花压酒船，江南春影画堪怜。当头破镜期三九，入手明珠价几千。
偶得思量皆断梦，最难消遣是华年。极天楼阁东风起，曾写红墙一惘然。

笑吹龙笛浪花堆，三上芝罘亦壮哉。湘路十年听雁去，海天万里钓鳌来。
经过云树知寻梦，飘泊江山不管才。归向清风红叶里，月明端正一帆开。

几载青山泪未收，湘烟筑雨又吟秋。人天落落元龙气，身世茫茫洗马愁。
骚怨半和山鬼语，仙才多感夜郎流。登临莫更怜萧瑟，眼下千春只一沤。

感怀旧游寄熊三叔雅长沙四首
天上吹残子晋笙，几人年少得狂名。春如梦短谈都倦，事比云多记未清。
苦海风花飘劫过，欢场烟月照愁生。与君一卧沧江晚，莫更思量载酒行。

海上归来幞被凉，短屏三尺画潇湘。洞庭龙睡天连水，江馆乌啼夜有霜。
古调青琴怀帝子，故山红豆访秋娘。多时不听吴船雨，梦到横塘路也荒。

通辞几度托微澜，本事诗成墨未干。补屋罗依愁日暮，渡江桃叶忍秋寒。
明知丝竹中年近，强把星辰昨夜看。忆否天涯姜白石，玉萧吹罢共凭栏。

青眼高歌惜此才，斜阳目极定王台。送穷箧草曾三易，连理庭花又两开。（时熊续娶）
骏骨权奇知有价，骚心凄艳感无媒。天街策蹇期君共，重踏玄都半亩苔。

荷花盛开同诸子池上夜话
客少临池坐，花多竟夕凉。万尘如此静，一水自然香。
积露红平栏，流云碧过墙。江山烟浪阔，回梦藕丝乡。

立秋一日寄伯严
乡草离骚旧导师，月明吹笛水仙祠。风人心性同秋冷，山鬼衣裳到楚宜。
一榻古愁眠落叶，十年幽梦采华芝。千春多少媒劳怨，珍重湘天独立时。

榕江秋兴八首用杜韵
瑟瑟商飙动桂林，瘴江a思已萧森。湘人魂梦秋先瘦，鬼国云山昼亦阴。
红豆春前怀酒伴，青琴世外写骚心。十年作客愁难遣，凄断柯日暮砧。

江馆题诗醉墨斜, 弓衣绝唱感才华.碧云袖里三年字, 明月天南万里查.
玉帐蛮王朝进酒, 金环蛊女夜吹笳.谁知卧病愁衾客, 霉雨空廊绣藓花.

诸蛮黯澹易斜晖, 峒里人家夜火微.水市风腥放虎过, 山天路窄让鸦飞.
孤岩桂树生偏冷, 双桨桃根愿已违.莫更因循成白首, 衡云绝顶药苗肥.

徒教玉局看弹棋，回首芳尘乐亦悲。春暝灯县无月处，秋寒酒到欲冰时。
交游末路黄金散，醉梦欢场白日驰。今夜凉多闲拥被，雁声如水怕寻思。

万里烟山万重山，冷翠天西屋几间。野史兴亡罗甸国，奇兵出没鬼门关。
鲛宫碎月弹珠泪，蜒冢幽花葬玉颜。却筑诗楼招太白，夜郎愁老谪仙班。

闲吹玉笛水西头，破帽残衫又感秋。薜荔生涯魑魅喜，桐花消息凤皇愁。
滇云路远祠金马，湘雨楼寒梦白鸥。目断黄茅江瘴里，滩声直下古炎州。

铜鼓千村汉将功，碉楼犹指乱云中。竹王庙冷旗翻雨，葛相台荒笛倚风。
山鬼踏歌灵火绿，溪蛮匿笑瘴花红。斜阳买酒谈遗事，抽绝天南百岁翁。

名园绿竹径逶迤，薄暮呼灯水一陂。幽韵蝉辞将醉月，冷香蝶后未开枝。
江湖病酒经年发，人海游仙小劫移。昨夜梦寻蓬岛路，珊瑚树老钓竿垂。

送岳峰归武陵即用其榕城秋怀韵
且兰芳翠拥颍几树蝉声到晚兴。蛮府壮游为客久，鲈江归计羡君能。
世情纸薄秋云惯，乡梦灯凉夜雨曾。却望天涯行马路，乱山黄叶不知层。

倚树吟梧两度秋，惠施真喜得庄周。防添酒恙杯痕减，话到宵深烛泪流。
蚕女机寒唯自励，鲛人珠好莫轻投。老生信有安心法，归向名山细细求。

诗书许读即天恩，自得何须大欲存，宗悫乘风多幸遇，袁安卧雪本奇温。
陔华白处新诗补，池草青时旧梦论。只有故人劳远望，邮筒应肯寄更番。

等是京华跌宕姿，芳尘影事最堪诗。娥眉哪更分深浅，鸿爪都难定合离。
人海重逢他日约，河梁五字古来悲。颍滨居士如相问，休道狂奴百不宜。（谓令弟云峰）

京华别后等劳薪，回首莺花二月春。浅浅论交因有母，茫茫对哭亦无人。
狂奴意气传闻过，才子文章感概真。太白楼高休独倚，醉吟犹恐动星辰。

送陈笠塘丈归芜湖
青山不抵泪痕多，曾闻南徐子夜歌。片梦春云聊忽尔，六朝秋草竟如何。
残年行脚归黄海，旧事伤心卷白波。君去寻忧兼吊古，眼空江海一渔蓑。

偶读
偶读池东画，如闻世外钟。梦痕水杨柳，诗意木芙蓉。
月地疑孤艇，云天忽一峰。莫教清景负，仙侣更相从。

诸葛台在古州厅廨张经略广泗尝登此苗人
呼为登诸葛太老子者也
南征旧垒暑鸦来，东郡残山画角哀。功罪百年留信史，安危只手仗奇才。
前头草绿英雄尽，绝顶云红道路开。寂寞天涯凝望久，汉家丞相有荒台。

登榕山绝顶作
危峰细路古榕阴，海样秋光不待寻。望去青山如佛髻，飞来黄蝶有仙心。
塞花色相矜持浅，枯树年华阅历深。一自苏门长啸后，更谁空际作鸾吟。

只有
可怜无计报春光，屡奏通明殿上章。南浦送迎区太息，东风去就燕商量。
废兴槐国资青史，褒贬花天拟素王。只有闲情销未尽，游仙诗写杜兰香。

梦中得花字韵
平远秋光接水涯，清鞋过处想蛮沙。天阴易酿连宵雨，地暖常开四季花。
野戊羸兵眠月静，山楼稚子入云哗。晚来黄叶堆中立，清謦空林便当家。

梦中叠花字韵
几处风入候晚霞，竹篱轻掩一溪沙。绿围夜色混如水，红入秋心不是花。
树顶灵祠诸佛静，涯腰古瀑四是哗。相逢最惜牵萝女，翠袖单寒未有家。

再叠梦中韵
黯淡吟秋帽影斜，江村竹路碧连沙。灯影红似春前豆，人面黄于病后花。
经院寻僧知有悟，诗魂吊鬼戒无哗。夜郎不少骚魂住，来往游仙自一家。

榕城杂咏（选五）
万里东风到，桃花满战场。竹王无壁垒，葛相有祠堂。
舞羽今天子，吹笳古夜郎。不图烟瘴地，重睹汉春光。

君问前朝事，浮云玉垒边。五开明斥堠，百粤接汉船。
野水能通海，山城别有天。老兵头欲白，枕夜戊楼眠。

趁虚人渐散，山郭夕阳时。父老夸盘瓠，儿童唱竹枝。
野红春烧早，江黑夜鱼迟。谁识行吟客，苍茫有所思。

绕郭蛮滩闹，县岩鸟路通。寺藏云在外，潮挟雨俱东。
水国秋多燕，山天夜有虹。不堪频远望，烟草碧连空。

横海将军仆，蛮夷大长佗。安危才尚有，成败论如何。
史上英雄尽，天南魑魅多。荒山聊吊古，未敢怨磋跎。

小隐

小隐依山市，榕阴地一区。但逢麋即友，安识蝶非吾。
薄愿求天应，奇才谢世呼。幽怀聊自写，率尔一操觚。

颇疑人境外，寂寂对桑麻。扇写游仙草，瓶开供佛花。
身闲如出世，梦好不离家。何似桃花里，悠悠度岁华。

得意忘欣戚，闲观物理同。秋霜驱雁信，春雨葬鹃忠。
睡美常辞客，诗佳但告僮。江湖多息壤，迟我信天翁。

酒罢灯摇雨，高歌斫地哀。碧天围梦住，青史送愁来。
贫贱无仙骨，文章有祸胎。忧生兼吊古，怀抱几时开。

手钞年少作，红烛尽三条。纵不成封管，犹堪洞谥萧。
壮怀探月W，幽梦感云翘。直道才无益，空催绿鬓凋。

定中花雨满，禅榻病维摩。镜面藏双月，琴心起一波。
笺烧灯影淡，读梵謦声和。踏踏吟成否，流年本掷梭。

闲将书过日，醒眼厌看看。爱燕偏巢窄，嗔珠为网宽。
花娇难有子，松劲早无管。一笑从吾傲，河干咏伐檀。

幽碧疑无路，山云暗几重。月窥春浣女，星识晓耕农。
野碓催鸡唱，离灯过虎踪。樵歌吾与尔，赠答亦从容。

携筇探古寺，影外一僧癯。粟熟猿增产，芝荒鹤减租。
游山忘是客，照水认非吾。每向青峰里，闲云迹总俱。

一峰微断处，疏翠隐人家，雪白欲无路，水红知有花。
补萝山女静，探笋野童哗。好待黄精熟，携锄逐晚鸦。

送陈仲山丈景湘官滇南
唐梅花发万山幽，洱海涛飞八月秋。滇国关河今一尉，汉朝牧令古诸候。
吾乡先后传名宦，奇气西南助远游。只恨诗成难寄与，五华天外夕阳楼。

岩花拥仗月扶轮，负弩蛮司意更勤。汉殿曾劳金马使，黔疆罢转木牛军。
三迤种树刚春雨，万里怀人有暮云。化俗他年知政美，椎鬟骑象说神君。

东宛桥鹤巢侧
老树如龙横断岸，有时秋入泉响乱。一禽苍白影不双，满地红黄叶参半。
雪意惨澹疑可呼，风色模糊觉难辨。萧然醉卧石桥东，梦向西山行款段。

蕉窗二首为张[ ]泉泰寿作
斜阳欲下晚晴时，冷绿秋眉上一丝。雪意澹参摩诘画，雨声清透易安词。
费笺心事春寒补，病酒年华午困支。有客凭窗闲望远，楚天多少碧云思。

鬓丝禅榻感瞢腾，影事模糊昨夜灯。红美人花诸侍者，绿天庵主一枯僧。
衾常似水温难透，诗最如秋瘦不胜。我亦无聊寻梦到，为君拈管证三乘。

初春和李兰生大令之瑛韵
哦松貌竹自闲闲，冬翠铺庭静似山。骑蝶南华仙吏梦，钓鳌东海故人颜。
名场冰雪肱三折，世法云涛指一弹。怪尔瘦吟浑未改，十年乌帽尚随班。

响入江村竹火然，望中新翠水西天。
瘴云芦管吹春雾，明月梅花奏古弦。
关树渐回乌鹊冷，蛮潮初上鳜鱼鲜。
苦茶风味期君共，料理红[ ]试雨前。[ ]：原缺

咏水仙

万古红情一见销，袜尘钗露夜同飘。
十三行写洛神赋，廿五篇吟湘客骚。
沅水雁归秋欲雨，海山人去月无聊。
仙魂也共梅花冷，愁向蛮江拾坠翘。

寒塘

暝望难为远，寥天风色黄，孤云衔雪意，半树压溪光。
欲雨鸦翻叶，无人鹤守廊。冬心犹可证，支影对寒塘。

桥上

隔溪老树喧冬色，相对令人双眼明。
鱼惊而跳所见少，鹤立不动其神清。
孤桐着手绿成腻，一叶打头红有声。
闭庵瞑坐吾事定，吟罢万古生遥情。

花朝榕江山寺

湘春绿隔瘴江遥，万里东风转玉萧。
有酒翻怜非故国，无花不信是今朝。
山城骤暖绵争卸，僧壁曾提粉亦销。
奈尔前村挑菜女，乱随黄蝶过溪桥。

简敦甫迭前韵

短衣吹笛未南还，同住榕阴屋几间。
晓寺花光红胜火，春江帆影绿如山。
人天慧业存驴背，仙佛微名隐豹斑。
归梦夜来应更瘦，潇湘弟子旧风鬟。

欲唤

池塘如梦坐闻蛙，人意沉沉静不哗。
易醉难醒三月酒，多离少聚十年花。
客谈世事都无语，春笑吾生亦有涯。
欲唤诗中杜陵老，相扶同到四娘家。

春日园居偶兴

一带楼窗卷旧纱，日长睡起正思茶。
天初过雨碧蓝色，春在满园红白花。
柳浪闻莺诗世界，梨云访蝶梦生涯。
年来懒问江南酒，支灶桐阴汲井华。

清明四首

杏梁藏燕柳藏乌，柳暗红稀酒可沽。
昨夜雨声深巷屐，人家风景上河图。
江迷桃叶波千里，栏冷梨花雪一株。
为问鬓丝禅榻畔，清愁得似牧之无。

榆作钱飞柳作绵，东风澹荡到秋千。
落花门巷家家雨，新火楼台处处烟。
万事都随春似梦，孤怀渐觉日如年。
无聊一逐儿童队，闲上长堤放纸鸢。

笛声吹起杏花风，牛背生涯羡牧童。
蝴蝶有情犹拾翠，杜鹃无处不啼红。
神游故国斜阳里，诗在蛮天细雨中。
沽酒前村应未晚，一尊难得故人同。

风外飘然旧垫巾，夜郎吹笛寄闲身。
百蛮春色登楼处，万里斜阳上冢人。
南浦绿波迷远梦，东坡黄蘖感前因。
去年此日关山道，芳草天涯更怆神。

春柳四首用渔洋秋柳韵

晴丝依旧绾春魂，和水和云绿到门。
南陌马嘶烟有色，西湖莺坐雨无痕。
微黄似衬初三月，暗碧遥知又一村。
已向东风垂万缕，江潭秋怨不须论。

舞罢楼心月似霜，那回相遇在横塘。
玉关人去新吹笛，金缕衣成旧满箱。
殿角尚怜隋炀帝，宫腰曾识楚灵王。
今朝行马天南客，梦到垂杨第几坊。

关河酒醒镇添衣，送远伤离计总非。
一岸晓风寒料峭，六朝春雨梦依稀。
相看客鬓丝同扬，未定禅心絮尚飞。
那及斜川归去好，五株回首旧盟违。

晴波照影不禁怜，春到蛮天但见烟。
及第郎君劳染汁，封候夫婿感飞绵。
白门风色怀人去，红板潮痕载酒年。
惹我柔情枨触起，高楼极目碧云边。

[ 新荷

小红庭院送春余，新绿池塘过雨初。
暖意才看侵水鸭，凉阴已解聚游鱼。
全遮里面云天密，不放中央月地虚。
静夕凭栏应领得，微香无力上衣裾。

蛮溪三月已田田，瞥向湾头见小怜。
坐对宜倾重碧酒，生成肯外万红天。
掠波紫燕窥柔影，照水文鸳感盛年。
此日画船歌旧曲，江南新梦在谁边？

弄珠汉女昨移家，飘泊蛮江惜岁华。
鱼国卜居邻杜若，鸥天流寓识桃花。
东风欲去还倾盖，西子初逢正浣沙。
放鸭船归斜照里，一条波路认全遮。

一种团圆替月姿，夜寒风露尚难支。
红船定有重来约，碧玉还当最小时。
人海香魂飘叶叶，池塘凉意起丝丝。
跳珠莫作惊秋响，惹得孤衾竟夕吟。

怜他生小便亭亭，界破湖烟远送青。
飞处爱凉惟翡翠，立来嫌窄是蜻蜓。
升沉重压三眠柳，去住遥牵一道萍。
曲院无风春尚好，径思打桨到西泠。

吴根越角少年游，一艇何时载莫愁。
晓浦湘云中妇镜，春江骤雨故人舟。
烟波梦阔宜消夏，身世凉多易感秋。
犹喜闹红曾未放，碧c迟醉水边楼。

春望

万过犹兵气，高歌一腐儒。乡心悬落照，愁眼尽春芜。
瘴洗关山出，晴归草木苏。阳和天欲转，未肯赋穷途。

西圄逋元昊，东瀛卧鬼章。海云春结蜃，边月夜驱狼。
近报扶南部，新成逐北场。侧身天地间，四顾转茫茫。

殊乡干寂寞，长物只青山。野水连三楚，春云压百蛮。
客程芳草外，僧寺古榕间。寥落平生意，东风一解颜。

春风不弃远，万里赴年芳。乔木新图画，桃花古战场。
阵云遗济火，山黛想奢香。已自成安土，居夷暂可忘。

送张子蕃赴都

瘴国天高独咏诗，逢君江上夕阳时。
新词北宋张三影，旧律西川杜拾遗。
阅世艰难得同调，论文洒脱出深思。
花前乍觉吟声换，又赋河梁古别离。

故园兄弟望归楂，直下潇湘接海涯。
秋笛声穿三楚月，春帆影度六朝花。
鹊山侧帽吟仙句，燕市围灯写梦华。
此去悬知羁思减，江南蓟北尽君家。其家在燕，又在皖

大观亭影是耶非，化鹤生涯感令威。
为谢皖公青眼待，尚看江令黑头归。
招来旧雨桑三宿，送尽斜阳柳十围。
那怪诗人寻梦苦，干侬何事也沾衣。

十年哀艳忏离鸾，花落江南总怕看。
邺下应刘多故鬼，湘中屈宋尚衙官。
风骚托命长K在，湖海论交短褐完。
闻道珊瑚添几树，为君料理旧渔竿。

送蒋次香

采石披宫袍，黄州吹洞萧。古今一明月，天地两诗豪。
唐宋白云尽，吴楚青天高。知君吟大句，江海夜风涛。

长公宦游人，曾送江入海。玉带金山留，禅堂发奇彩。
峨眉飞一云，复此见潇洒。江北江南山，万古青不改。

金台既落日，碣石亦秋风。燕昭不可作，骏马悲途穷。
岂知辟门典，未与霸国同。吾君重经术，期子明光宫。

明月出天心，飞行常万里。清光九州岛同，谁能别离此。
天涯在屋梁，一室生海水。余亦思成连，空山抱琴起。

春柳

旧游回首最魂消，人在长桥更短桥。
画里情丝红板路，天涯风色白门潮。
啼过吴苑莺都瘦，系到隋堤马亦骄。
多少楼台春影里，碧云如水话南朝。

古怨吹成一笛凉，百蛮烟影绿如湘。
和他斜照年年在，尽着东风面面当。
飘去梦痕随水远，系来春命比丝长。
凭君莫问灵和事，张绪如今鬓有霜。

消夏偶兴

江上青山山上城，我来两度听蝉声。
冰莲雪藕为谁好，露竹风和如此清。
复有池太供画意，不妨鱼鸟结诗盟。
西湖若许觥船掉，柳浪阴中过一生。

秋日野兴

霜痕染遍古蛮州，信马吟风作冷游。
古井微波如我定，寒山老树向人秋。
寺飞蝙蝠钟初立，江立鸬鹚网未收。
喜值天涯清暇日，仲宣何事赋登楼。

九日洪江寄弟妹

南云极目送飞鸿，人在蛮江细雨中。
廿二年华重九节，五千里路一孤蓬。
两开丛菊浮杯白，独插茱萸压鬓红。
弟妹登高应念远，天涯相望各临风。

夜游桃花源息会仙桥

仙踪不可寻，月照画桥阴。一径千岩曲，孤亭万竹深。
屐行惊寺犬，烛过起山禽。静听流泉响，如谈世外心。

冬夜漫作

一灯如豆照人痴，今夕萧斋独宿时。
梦里悲欢无笔写，天涯冷暖有衾知。
早谙嚼蜡横陈味，岂费关雎反侧词。
十二万年元会短，最长何物是相思。

题岳阳楼壁

吹断高楼铁笛风，洞庭青草远连空。
人来吴楚雁声里，诗在水天龙气中。
万古文章几骚客，平生心迹一渔翁。
登临只解舒狂啸，惭说先忧小范同。

江上对月

离乡见月无欢趣，偏放清光水一涯。
寥落关河当此夕，团K笑语是谁家。
自怜独客身如叶，还念双亲鬓有华。
露白风清四千里，斗阑钟动数行鸦。

乘月放舟

柔橹声中坐读书，压波帆影似云铺。
中宵水过霜多少，两岸人家梦有无。
清气满船皆沆瀣，平生与月共江湖。
鱼龙此际应酣睡，莫倚飞仙铁笛粗。

武昌览古

江天客思正苍凉，城郭楼台见武昌。
史记赤乌犹后汉，诗题黄鹤已中唐。
山分秦蜀鬼蛇脉，水作孙曹鹬蚌场。
曾是古今形胜地，东趋吴会北荆襄。

几度朱旗北斗阴，名都未尽剪榛菅。
六朝片石头陀寺，万里长江羽际山。
鸭绿春流通汉渚，熊红故国控荆蛮。
荒堤犹剩陶公柳，为惜婆娑未忍攀。

骚坛屈宋两宗工，词赋湘中接郢中。
今日阳春无白雪，昔时江夏有黄童。
才求龙凤扶炎火，诗考雎麟附楚风。
我亦潇湘年少客，行吟哀怨满兰丛。

夜泊小孤山下

推蓬独向无人境，山影如僧初入定。
远渚沉沉哪见帆，孤峰寂寂唯闻謦。
扁舟不系一闲身，暂与小孤来结邻。
暗碧山云猿拜佛，微黄江月鹭窥人。

金陵雪后独游

不向秦淮访画桡，一鞭一笠一诗瓢。
万花世界将红洗，六代湖山要白描。
闲值燕莺魂未返，冷连龙虎气都销。
寻梅以外无他事，可有风光似段桥。

金陵杂感十二首（录六）

平生湖海一青篷，暂向秦淮作寓公。
百感过江同洗马，五噫去国有梁鸿。
斜阳坐对三山塔，细雨来看六代宫。
岂独寻春伤较碗，寻秋飞尽蓼花红。

词客哀时泪易潸，空劳词赋满江关。
淘残旧院如脂水，住惯降王没骨山。
孔雀庵荒秋草里，凤凰台冷暮云间。
兴亡了不关卿事，且自寻诗策蹇还。

淡粉轻烟迹已陈，休言结绮与临春。
捣完麝桂成灰土，烧尽莺花作爨薪。
地下女郎多艳鬼，江南天子半才人。
澹心笔与澄心纸，不向秦淮写过秦。

半壁偷安绝可怜，春灯偏照满城眠。
桃花仕女桃花扇，燕子儿孙燕子笺。
长白叔还来铁岭，歹朱孙又凿金川。
北军自古能飞渡，不见曹彬贺弼年。

二分残照一分鸦，送尽年华与梦华。
衰柳绿连三妹水，冷枫红替六朝花。
迷离子夜闻歌曲，寂寞丁帘近酒家。
留得樊川旧烟月，依然笼水复笼沙。

玉碎香销万古情，劫灰曾葬几倾城。
香魂合傍才人住，绝艳偏从乱代生。
舍寺红楼尼话旧，吹萧黄月鬼愁兵。
茫茫别有伤心处，独向闲门冷巷行。

沂州道中和傅孝廉韵

车轮碍石马频惊，作势坡陀复远迎。
残雪白如铺一掌，好山青欲洗双睛。
相逢人尽齐东野，偶得诗非杜北征。
春日载阳差可乐，来朝砭耳听仓庚。

蒙阴道中题壁三叠韵

何物春光使客惊，驿程烟树绿相迎。
饭如草具难开口，诗当花看不转睛。
云雾龟蒙瞻北戒，风人蜡宿写东征。
题名我亦留鸿爪，字尾聊书岁在庚。

促两君和诗四叠韵

危途历经了无惊，暂解雕鞍小店迎。
斜日染成红地面，疏星点出碧天晴。
客如作嫁常深闭，诗似催科不缓征。
一饭太迟吟望苦，饱君佳句免呼庚。

花朝舟次

孤帆影里别长沙，南过潇湘雨雪赊。
二月春寒如蜡杪，百花生日在天涯。
岭猿啼处千重树，江燕飞时四五家。
何处东风堪买醉，笑人寂寂此年华。

道中作

青徐野色一鞭收，时见奇云落马头。
眼底麦秋儿女命，脚根华夏帝王州。
经过岱岳怀封禅，生长潇湘好远游。
岂但名区供胜览，风尘常抱古人忧。

泰安道中见题壁诗似洪北江派因和两首

车厢如屋帏如墙，人影瘦坐车中央。此两手写法怪，录之，许是如作者说之“洪北江派”吧
将消未消者积雪，欲没不没之斜阳。
上岭苦缓下岭急，论与时逢成霹雳。
忽惊对面又一峰，车仰天翻马人立。

数橼破屋横颓墙，鸦飞欲止客未央。
荒山尚如太古冷，虽有人迹无春阳。
一车掀[ ]饥肠急，陡向腹中鸣霹雳。[ ]：上竹头，下颇
奇云似马衔尾来，老树如人鞠躬立。

长清齐河道中

岱顶仙云昨甫攀，蹇驴何事又尘寰。
闻歌地接绵驹里，采药人归扁鹊山。
北徙黄流吞岸入，东来紫气到河边。
频年灾歉民劳久，休向征途惮险艰。

道中作

三月桃花水，空潭客欲愁。夕阳驱款段，疏树听离流。
乡国昨宵梦，酒家何处楼。春寒犹未解，迟我点t裘。

题富庄驿壁

冉冉斜阳漠漠尘，陪他车脚作劳薪。
年荒颇似大兵后，春懒还如小病人。
赵北燕南纷挟瑟，吴头楚尾梦垂纶。
惊闻噩耗传尧母，月色昏黄惨不昏。

赵北口

颇似江南水国天，又来照影日鸥边。
载芦载马不双艇，种稻种鱼同一田。
苇课收完又渔课，柳烟断处间人烟。
绿阴底有绿波好，迳欲持竿上钓船。

燕赵道中作

虎踞龙蟠一太行，千年倦眼阅沧桑。
云连绝塞无边紫，日照浑河分外黄。
不见漆身酬智伯，空闻金骨事昭王。
残衫破帽休相笑，添得幽并气莽苍。

题空山新雨图

九龙凉翠染眉痕，寒沁香肌玉不温。
山意懒于师退院，雨声疏似客敲门。
坐愁竹坞幽花落，生恐蓉湖定水浑。
电火已空烟墨在，画中画外两销魂。

五月南归道中题壁四首（录二）

勒名无分大荒西，坏壁重看补旧题。
一剑随身射牛斗，三年倦眼望燕齐。
黄云裤[ ]呼鹰客，白日箜篌卖饼妻。[ ]左衣右习
重向桑干来照影，是何年少面都黧。

炎日烈风炙颓墙，那有芦帘避曙光。
留我睡乡龙俱黑，断人归路马通黄。
三间土屋连烟锉，一勺泥泉抵露浆。
何似家山销夏好，松涛怒撼读书床。

清浪滩马伏波庙

十年孤棹几经过，又听滩声吊伏波。
两汉兵唯鸦阵在，五溪民尚马留多。
荒祠鼓漫莓苔蚀，遗恨珠成薏苡讹。
今日蛮天无战垒，迎神一片楚人歌。

，秋为诗色上衣凉。

和叶兰台丈游丝四首 癸未

日长庭院困腰支，谁放情诗绾别离。
飘泊无家游子命，缠绵没骨女郎诗。
茶烟午榻停踪处，花雨春旗醉影时。
比较柳眠差力气，未愁压损海棠枝。

花院无人一阵稠，和他香篆漾难收。
地高不受儿童捉，天远如随倩女游。
幽意绕春成百结，润痕搓雨带双钩。
陆郎记得斑骓否，曳雪牵云古渡头。

多情替我绊斜辉，恨比长绳力太微。
烟际线痕缝密密，风前珠屑散霏霏。
剪来未必并刀快，织就何如越网肥。
最忆画栏干畔坐，红绒烂嚼一齐飞。

一鞭残照影飘萧，行马关山伴寂寥。
午径迷离黏蛱蝶，秋窗约略I]蛸。
和烟和雨吟魂挂，飞絮飞花客鬓撩。
好向东皇通缱绻，春来更染碧云娇。

初秋偕陈次亮许贡宸泛舟二闸

秋气凉侵白袷衣，一船分半载斜辉。
静闻枫叶敲篷响，闲数沙禽避缆飞。
国计艰难筹北漕，乡心惆怅说南归。
丛芦高柳添萧瑟，未觉江湖素愿违。

送尹琅若师归崂山作

大劳无恙海山青，旧隐逢萌一客星。
曾钓珊瑚倚天树，更传灵宝度人经。
好蜻不下惩机事，嬉凤能从恃德馨。
我欲随师抱琴往，七弦秋思满沧溟。

出都门赴并门省亲留别诸友

重听竹丝到樱斜，哀逐年深乐总差。
驻景还童无过酒，生天成佛不妨花。
十年姓字争文苑，少日衣裳死债家。
自笑赀郎同犬子，软尘底事恋京华。

薄宦难言去国情，醉骑瘦马踏幽并。
梦中北阙犹身许，云外西山早目成。
闷遣燕姬歌永夕，狂呼驺卒话生平。
桑干河畔曾三过，此水依然旧日声。

吊梦歌离意总伤，廿年人海倦津梁。
言愁笔有千毫秃，惜别轮无四角方。
春化泪痕弹烛短，秋为诗色上衣凉。
望云喜得依亲舍，不咏并州客舍霜。

霜风吹帽酒波浓，枯坐邮亭念旧踪。
心上故人三五雁，腰间神物一双龙。
少年身手垂垂老，秋尽关河黯黯冬。
枨触江湖迟暮感，碧天无路采芙蓉。

涿洲

七国雄图失督亢，三分王气冷楼桑。
狗屠市在秦先灭，龙种村留汉后亡。
习俗悲歌尚燕赵，英雄无命感关张。
纷纷兴废何须吊，日落轩辕古战场。

旅夜

凉衾暗烛坐凄然，秋梦迷离欲化烟。
一曲银筝人一世，三更玉漏我三年。
关河不断相思路，星月原居有恨天。
忏尽英雄儿女泪，红烛影里证枯禅。

保定道中

驴磨关河迹已陈，青山笑我倦游身。
夕阳红煞鸦边树，秋柳黄于马上人。
霜后农家多补屋，雨后官路半成津。
市门愁绝琵琶响，一种飘零耳更频。

出都留别之作诸君垂和颇多
因再和寄四首（录一）

同上金台客帽斜，东西劳燕又乖差。
无情夕照多情柳，失意才人称意花。
北海酒徒刘自堕，西京游侠鲁朱家。
天涯寄语相珍重，莫惹秋霜上鬓华。

西天门

万山环抱戊楼雄，长剑携来倚断虹。
三晋云山驴背上，九边星月雁声中。
残碑补壁苔犹绿，独树当关叶早红。
莫道书生词赋手，尚能笑谈挽h弓。

山居夜宿

门横瘦树床堆土，峰顶一家如太古。
乱山围梦有千重，孤月去人无尺五。
行吟山鬼学我歌，睡魇仆夫时自语。
纸窗忽破风杀灯，疑是前林过雕虎。

并州道中

半衣山翠半边城，帕手靴刀F[ ]身。[ ]：衣+习
碧草不生行马路，黄云如画射m人。
胡笳入耳愁今夕，秦镜当头吊古春。
尚有前朝龙蛇否，移书一问管涔神。

游晋祠和仙姊真一子韵

郦亭注已说羁游，依旧凉堂杂阴幽。
树保天年隋甲子，水亡人国晋春秋。
剪圭泽远崇祠在，县瓮山明夕照留。
自昔灵妃此栖泊，骖鸾应上洗装楼。

并门冬夜对月

楼台真觉一尘无，万里金波向晚铺。
何处人家吹玉笛，此州天地在冰壶。
波清静水无龙起，霜急并门有雁呼。
记与飞仙钓游处，扁舟载酒洞庭湖。

正定道中小除夕

雪满关山一尺深，严寒别思两难禁。
不须死日先销骨，惯作离人久丧心。
岁暮光阴蛇赴壑，天涯情绪鸟投林。
廿年飘泊成何事，孤负梅花直到今。

蓟门别歌

燕天不作江南天，秋云碧色谁相怜。
寻常珂马去来路，忽有离愁生绣[。
一尺髡杨蓟门道，啼乌独宿霜华早。
抱月飘烟行不归，春丝却为何人老。

沪上晤李芋仙大令即和其见怀诗韵

三年离合海城边，一笑相看泪反倾。
烟月无灵如半死，贤豪有福不孤生。
酒中犀首千人废，诗外鸿毛万事轻。
何恨鼎钟缘分浅，裙腰扇角遍题名。

将游吴越泊舟上海新闸外作

海仙楼阁万灯红，独栈扁舟冷傍风。
任汝鱼龙争曼衍，引入凫雁入空蒙。
掉头烟雾追巢父，满目江湖忆谢公。
添得他年惆怅事，阻风中酒又吴篷。

赠内
玉萧吹破东南秋，酒人无暇求封候。
一篷如在鸥波馆，万事付之虹月舟。
茶具随身差可喜，与君试饮西湖水。
能同德耀伴梁鸿，何必夷光随范蠡。

代答

荆钗裙布平生意，莫厌吴波照椎髻。
夫婿眉开西塞渔，侬家齿冷东方骑。
郎钓香鲈妾采莼，流年同度镜中春。
若论鲤尾猩唇事，明日梅妻笑煞人。

