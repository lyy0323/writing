清明步城东有怀邵二仲游（清・黄景仁）
　　七言律诗　押庚韵　　显示自动注释
水明楼下涨纹平，柳外遥山抹黛轻。二月江南好风景，故人此日共清明。

征鸿归尽书难寄，燕子来时雨易成。寻遍舣舟亭畔路，送君行处草初生。


秋夕（清・黄景仁）
　　七言律诗　押支韵　　显示自动注释
桂堂寂寂漏声迟，一种秋怀两地知。羡尔女牛逢隔岁，为谁风露立多时。

心如莲子常含苦，愁似春蚕未断丝。判逐幽兰共颓化，此生无分了相思。


感旧 其一（清・黄景仁）
　　七言律诗　押麻韵　　显示自动注释
大道青楼望不遮，年时系马醉流霞。风前带是同心结，杯底人如解语花。

下杜城边南北路，上阑门外去来车。匆匆觉得扬州梦，检点闲愁在鬓华。


　　其二（清・黄景仁）
　　七言律诗　押庚韵　　显示自动注释
唤起窗前尚宿酲，啼鹃催去又声声。丹青旧誓相如札，禅榻经时杜牧情。

别后相思空一水，重来回首已三生。云阶月地依然在，细逐空香百遍行。


　　其三（清・黄景仁）
　　七言律诗　押真韵　　显示自动注释
遮莫临行念我频，竹枝留鹄岷坌隆６嘣荡淌肺藜嵩迹岂视萧郎作路人。

望里彩云疑冉冉，愁边春水故粼粼。珊瑚百尺珠千斛，难换罗敷未嫁身。


　　其四（清・黄景仁）
　　七言律诗　押先韵　　显示自动注释
从此音尘各悄然，春山如黛草如烟。泪添吴苑三更雨，恨惹邮亭一夜眠。

讵有青乌缄别句，聊将锦瑟记流年。他时脱便微之过，百转千回只自怜。


吴山写望（清・黄景仁）
　　七言律诗　押庚韵　　显示自动注释
云蒸海气欲浮城，雨过江天旷望清。踏浪人归歌缓缓，回帆风定鼓声声。

湖头前后英灵在，浙水东西王气平。回首西湖真一掬，几番花月送人行。


湖上和酬仇丽亭（清・黄景仁）
　　七言律诗　押尤韵　　显示自动注释
袖里琅\一笑投，凭栏朗诵破枯喉。湖山本是君家物，风月翻添客里愁。

夹岸晚荷香堕水，一堤烟柳澹思秋。采菱声散横塘暮，多病词人莫倚楼。


杂感（清・黄景仁）
　　七言律诗　押庚韵　　显示自动注释
仙佛茫茫两未成，只知独夜不平鸣。风蓬飘尽悲歌气，泥絮沾来薄幸名。

十有九人堪白眼，百无一用是书生。莫因诗卷愁成谶，春鸟秋虫自作声。

【注释】：“百无一用是书生”既可自嘲，也可讽人……

客中清明（清・黄景仁）
　　七言律诗　押元韵　　显示自动注释
新火依微出远村，天涯时节独开樽。故乡陌上多车马，是处坟头有子孙。

柳带缄来沾别泪，石泉梦后怆吟魂。此间我亦思家苦，绕郭青山似白门。


三月一日道中偶成（清・黄景仁）
　　七言律诗　押歌韵　　显示自动注释
马上年华似掷梭，雨颠风驶奈愁何。三分花事二分去，九十春光六十过。

几阵箫声山店远，一鞭柳色酒旗多。压鞍诗思何能遣，半为怀人感逝波。


检邵叔宀先生遗札（清・黄景仁）
　　七言律诗　押先韵　　显示自动注释
死别生离各泫然，吞声恻恻已经年。帆开南浦春刚去，舟到西泠月正圆①。

当日祖筵如梦里，即今展翰又天边。伤心一树梅花发，更有谁移植墓田②。

按：① 二语昔年别先生之武林诗，未成而发，后得书示和章
② 庭梅一株，先生尝酹其下，曰：“吾老去，移此植墓田足矣。”竟成语谶。

僧舍夜月（清・黄景仁）
　　七言律诗　　　显示自动注释
寂寂诸天夜气中，^黎粥后饭堂空。低头云影时争月，入耳松涛独受风。

远迹已堪邻虎豹，定心可许问鱼龙。一龛弥勒遥相对，岁久琉璃焰不红。


客中闻雁（清・黄景仁）
　　七言律诗　押麻韵　　显示自动注释
山明落日水明沙，寂寞秋城感物华。独上高楼惨无语，忽闻孤雁竟思家。

和霜欲起千村杵，带月如听绝漠笳。我亦稻粱愁岁暮，年年星鬓为伊加。


初春（清・黄景仁）
　　七言律诗　押寒韵　　显示自动注释
不分春风解劝餐，只将幽恨上眉端。将归燕子休垂幕，渐老梅花莫倚阑。

最怕难醒惟独醉，生憎易中是轻寒。新传多少红笺字，半为昏盹未忍看。


春日楼望（清・黄景仁）
　　七言律诗　押真韵　　显示自动注释
一碧招魂水涨津，远山浓抹雾如尘。忽风忽雨春愁客，乍乍寒天病人。

芳草远黏孤骑没，绿杨低罩几家贫。天涯飞絮归何处，不到登楼也怆神。


钱塘舟次（清・黄景仁）
　　七言律诗　押侵韵　　显示自动注释
罗刹矶头落照阴，铁幢浦口夕波沈。卸帆只忆吴淞岸，拥揖惊闻越客吟。

风雪衣单知岁晚，江湖酒病与年深。浮云欲别休回首，千里苍梧是去心①。

按：① 时将楚游

途中遘病颇剧怆然作诗 其一（清・黄景仁）
　　七言律诗　押先韵　　显示自动注释
摇曳身随百丈牵，短檠孤照病无眠。去家已过三千里，堕地今将二十年。

事有难言天似海，魂应尽化月如烟。调糜量水人谁在，况值倾囊无一钱。


　　其二（清・黄景仁）
　　七言律诗　押尤韵　　显示自动注释
今日方知慈母忧，天涯涕泪自交流。忽然破涕还成笑，岂有生才似此休。

悟到往来唯一气，不妨胡越与同舟。抚膺何事堪长叹，曾否名山十载游。


屈贾祠（清・黄景仁）
　　七言律诗　押支韵　　显示自动注释
雀窥虚幕草盈墀，日暮谁来吊古祠。楚国椒兰犹自化，汉庭绛灌更何知。

千秋放逐同时命，一样牢愁有盛衰。天遣蛮荒发文藻，人间何处不相思。

僧舍上元（清・黄景仁）
　　七言律诗　押蒸韵　　显示自动注释
独夜僧楼强自凭，传柑时节冱寒凝。怕听歌板听禅板，厌看春灯看佛灯。

好景笑人常寂寂，春愁泥我渐腾腾。今年准拟捐花事，坐断萧斋一榻绳。


感旧杂诗 其一（清・黄景仁）
　　七言律诗　押尤韵　　显示自动注释
风亭月榭记绸缪，梦里听歌醉里愁。牵袂几曾终絮语，掩关从此入离忧。

明灯锦幄珊珊骨，细马春山剪剪眸。最忆濒行尚回首，此心如水只东流。


　　其二（清・黄景仁）
　　七言律诗　押支韵　　显示自动注释
而今潘鬓渐成丝，记否羊车并载时。挟弹何心惊共命，抚柯底苦破交枝。

如馨风柳伤思曼，别样烟花恼牧之。莫把d弦弹昔昔，经秋憔悴为相思。


　　其三（清・黄景仁）
　　七言律诗　押庚韵　　显示自动注释
柘舞平康旧擅名，独将青眼到书生。轻移锦被添晨卧，细酌金卮遣旅情。

此日双鱼寄公子，当时一曲怨东平。越王祠外花初放，更共何人缓缓行。


　　其四（清・黄景仁）
　　七言律诗　押灰韵　　显示自动注释
非关惜别为怜才，几度红笺手自裁。湖海有心随颖士，风情近日逼方回。

多时掩幔留香住，依旧窥人有燕来。自古同心终不解，罗浮冢树至今哀。


辰阳道中（清・黄景仁）
　　七言律诗　押真韵　　显示自动注释
戎溪溪头桃柳春，龙标城畔雨如尘。山通黔蜀多逢瘴，地雉蛮獠喜遇人。

但听乌啼能堕泪，况看鸳@更伤神。功名自昔犹如此，莫为漂零怨此身。


三江口阻风（清・黄景仁）
　　七言律诗　押青韵　　显示自动注释
槲叶阴中水雾腥，鹧鸪啼处一舟停。无端浪挟巴丘白，不尽天垂梧野青。

窗外三江流浩浩，雨馀七泽气冥冥。风波如此来何事，日暮愁心满洞庭。


江口晚步值雨过水发不得舟渡跣行数里归舟得诗（清・黄景仁）
　　七言律诗　押真韵　　显示自动注释
平沙荒港步逡巡，憔悴灵均泽畔身。水国风烟多异候，殊方咫尺得迷津。

江潮有信如迎客，渔父无言似笑人。尚忆千秋杜陵叟，犹因地主慰沉沦。


黄鹤楼用崔韵（清・黄景仁）
　　七言律诗　押尤韵　　显示自动注释
昔读司勋好题句，十年清梦绕兹楼。到日仙尘俱寂寂，坐来云我共悠悠。

西风一雁水边郭，落日数帆烟外舟。欲把登临倚长笛，滔滔江汉不胜愁。


武昌杂诗 其一（清・黄景仁）
　　七言律诗　押文韵　　显示自动注释
上游形势百蛮分，黯惨蛮天易夕曛。西上荆门江一线，南来衡岭雁千群。

郢中有客皆词赋，楚国何峰不雨云。谁信曲高真和寡，至今延露总难闻。


　　其二（清・黄景仁）
　　七言律诗　押鱼韵　　显示自动注释
由来作镇末堪都，花草吴宫又废墟。江汉欲浮天地外，山川浑老战争馀。

细驴衔尾心空壮，铁锁沉沙计早疏。我喜时清久延眺，未因贪食武昌鱼。


　　其三（清・黄景仁）
　　七言律诗　押微韵　　显示自动注释
夹岸双城陡翠微，登临谁与共清晖。更无老子连床话，敢望仙人跨鹤飞。

岭上凤凰归末得，月中乌鹊去何依。汉阴咫尺愁相望，何日劳生此息机。


　　其四（清・黄景仁）
　　七言律诗　押灰韵　　显示自动注释
鲁口帆樯取次开，扁舟常系鹄矶隈。三春无树非垂柳，五月不风犹落梅。

楼上休F崔颢句，天涯谁识祢衡才。可怜夙负黄童誉，漂泊翻成异地哀。


黄州（清・黄景仁）
　　七言律诗　押真韵　　显示自动注释
青山壁立浪飞银，堞雉杈瞰水滨。隔岸武昌犹有树，下流彭蠡渐无津。

只应风月归吾辈，谁见功名似昔人。解唱大江东去曲，苏公真是再来身。


夜登小孤山和壁间韵（清・黄景仁）
　　七言律诗　押尤韵　　显示自动注释
s寝神宫最上头，客来孤啸海关秋。谁标铁柱成终古，却笑金焦属下流。

崖势欲随惊鹘r，鼓声时逐怒涛浮。彭郎相望情何许，指点蛾眉月上洲。


灵泽夫人祠（清・黄景仁）
　　七言律诗　押元韵　　显示自动注释
空江落日黯祠门，云裳涕泪痕。一恸无由恩已绝，两家多故事难言。

千秋杜宇休啼血，万里苍梧合断魂。终古湘灵有祠庙，流传真伪更谁论。


舟中望金陵（清・黄景仁）
　　七言律诗　押尤韵　　显示自动注释
片帆昨日下吴头，破浪来看建业秋。九派江声犹入梦，六朝山色已迎舟。

楼台未尽埋金气，风景难消击楫愁。回首燕矶随柁尾，寄声风利不能休。


十八夜偕稚存看月次韵（清・黄景仁）
　　七言律诗　押寒韵　　显示自动注释
西风袅袅露`溥，一叶惊心堕曲栏。久病倍添明月好，此时真与故人看。

但工饮啖犹能活，莫说飘零怕减欢。自分无才合蹉跌，深秋料理钓鱼竿。


舟泊偕稚存饮江市次韵（清・黄景仁）
　　七言律诗　押青韵　　显示自动注释
小住征桡醉旅亭，晚钟烟外正星星。不知明月几时有，但见数峰江上青。

葭I暗时秋雨过，鱼龙多处湿风腥。乡关此夜休回首，极目川涂正杳冥。


舟中再叠前韵（清・黄景仁）
　　七言律诗　押青韵　　显示自动注释
万株衰柳黯津亭，湖海相邀作客星。此去故人衣脱白，但逢狂客眼同青。

江城雁带边声苦，泽国秋蒸海气腥。L被依依两愁绝，夜深击楫溯空冥。

再叠前韵（清・黄景仁）
　　七言律诗　押青韵　　显示自动注释
柳外长桥水上亭，旧游零落似晨星。怀人有恨苍葭白，照客无眠夜火青。

几度尘衣泪沾湿，多时短铁气馀腥。渔翁未识风波苦，一曲沧浪去窈冥。


过维衍留宿灯下次韵（清・黄景仁）
　　七言律诗　押先韵　　显示自动注释
短檠同话雁来天，角尽严城思悄然。衣上黄河悬别泪，尊前锦瑟记流年。

壮怀未许看云卧，游地重邀听雨眠。知尔生平亦萧瑟，好抛幽愫结缠绵。


重九夜偶成（清・黄景仁）
　　七言律诗　押阳韵　　显示自动注释
悲秋容易到重阳，节物相催黯自伤。有酒有花翻寂寞，不风不雨倍凄凉。

依依水郭人如雁，恋恋寒衣月似霜。差喜衰亲话真切，一灯滋味异他乡。


寒夜检邵叔宀师遗笔因忆别时距今真三岁为千秋矣，不觉悲感俱集（清・黄景仁）
　　七言律诗　押阳韵　　显示自动注释
三年谁与共心丧，旧物摩挲泪几行。夜冷有风开绛幄，水深无梦到尘梁。

残煤半落加餐字，细楷曾传养病方。料得夜台闻太息，此时忆我定彷徨。


微病简诸故人（清・黄景仁）
　　七言律诗　押阳韵　　显示自动注释
连晨泥饮已千场，触忤文园旧渴肠。灯下故衫交酒泪，风前羸骨战冰霜。

苦吟未必因吟瘦，留病真成养病方。自我体中原小恶，不妨过从话绳床。


和吴二江帆赠诗（清・黄景仁）
　　七言律诗　押尤韵　　显示自动注释
一觞一咏话绸缪，乐事都忘岁月遒。故国有情逢挟纩①，天涯从此倦登楼。

投诗美备色香味，去俗远于风马牛。昨夜朗吟浑未寐，草堂风雪看吴钩。

按：① 时以羊裘见赠。

夜坐书怀（清・黄景仁）
　　七言律诗　押寒韵　　显示自动注释
一身万事付阑珊，不信真愁门户难。此地更无鸡肋弃，前途凭仗马蹄攒。

梦回细雪关城迥，岁尽穷阴海国寒。今夜灯前儿女意，依依犹似慰眠餐。


饮洪稚存斋次韵（清・黄景仁）
　　七言律诗　押侵韵　　显示自动注释
绿酒红灯款语深，等闲身世任浮沉。花前幸是相逢好，竹下还寻旧地吟。

小草经时成远志，青枫异日损春心。应知此去淮南客，旧雨抛离怨不禁。


后一日复饮旗亭再用前韵（清・黄景仁）
　　七言律诗　押侵韵　　显示自动注释
皓魄将残夕露沈，离堂烛尽悄愁深。群公试赌黄河唱，有客曾为楚泽吟。

去鸟悠悠随落日，长川淼淼引孤心。陇云朔雁分飞急，双泪君前自不禁。


嘉禾留别郑七药圃（清・黄景仁）
　　七言律诗　押青韵　　显示自动注释
十日春波短棹停，三年重过草玄亭。风尘我愧无双誉，家世君传有一经。

陌路久看人眼白，夜窗今共客灯青。酒醒莫问明朝事，门外骊歌不可听。


十四夜京口舟次送别张大归扬州（清・黄景仁）
　　七言律诗　押庚韵　　显示自动注释
谈经说剑气纵横，画舫银灯黯别情。春水将生君速去，此江东下我西行。

芜城鹤送三更泪，京口潮添五夜声。后夜相思同皓月，君家偏占二分明。


二道口舟次夜起（清・黄景仁）
　　七言律诗　押麻韵　　显示自动注释
覆浦轻云薄似纱，暗潮汩汩荡舟斜。舟虽暂系仍为客，梦为无聊懒到家。

五夜惊风眠岸荻，一滩明月走江沙。微躯总被无田累，来往烟波阅岁华。


十六夜（清・黄景仁）
　　七言律诗　押东韵　　显示自动注释
曳革寻吟万绿中，霏烟ピ鹿渤た铡Ｋ奈Ю浜仙结捌，一片腥吹草木风。

爱听归鸿催灭烛，似闻宿鸟诉惊弓。苦哦动辄兼长夜，燕蝠休争口角雄。


夜坐写怀（清・黄景仁）
　　七言律诗　押歌韵　　显示自动注释
白日长吁静夜歌，飞扬慷慨欲如何。四休愿o饱休足，三上吟偏枕上多。

相对无猜惟酒盏，等闲难著是渔蓑。作诗辛苦谁传此，一卷空宵手自摩。


夜坐述怀呈思复（清・黄景仁）
　　七言律诗　押元韵　　显示自动注释
密筱崇兰露气昏，草堂促膝倒深樽。灯前各掩思亲泪，地下偏多知己恩。

似水才名难疗渴，投闲芳序易消魂。沧洲散发他年事，迟尔清江白石村。


夜坐怀维衍桐巢（清・黄景仁）
　　七言律诗　押尤韵　　显示自动注释
剑白灯青夕馆幽，深杯细倒月孤流。看花如雾非关夜，听树当风o欲秋。

吴下酒徒犹骂座，秦川公子尚登楼。天涯几辈同漂泊，起看晨星黯未收。


梁山夜泊（清・黄景仁）
　　七言律诗　押青韵　　显示自动注释
寂寞溪山百战经，平沙洲际暮云停。天门夜色莽摇动，巫峡江流_杳冥。

戍重鸠兹通楚塞，镇严姑孰望新亭。隔篱芦管休呜咽，恐有潜蛟带雨听。


偶成（清・黄景仁）
　　七言律诗　押尤韵　　显示自动注释
破浪乘风万里游，早时落魄更离忧。邯郸洒泪轻邹季，邺下蜚声愧应刘。

白首知交贫好在，朱门箫管暮偏愁。卧龙跃马终黄土，谁道狂歌非远谋。


十一夜宴沈太平座即呈同座诸子（清・黄景仁）
　　七言律诗　押尤韵　　显示自动注释
清江月出管弦愁，刺史华筵最上头。一串歌珠圜可拾，几堆香雾漫难收。

天涯我辈同欢笑，明日浮云有去留。谁向此时弹别曲，一声河满泪先流。


十八夜复宴（清・黄景仁）
　　七言律诗　押尤韵　　显示自动注释
湿翠千岚拍座浮，座中楚舞杂吴讴。非无山鸟惊歌板，不用花枝当酒筹。

晓色远沈牛渚月，江声冷送秣陵秋。休悲饮罢无归处，身世犹馀一叶舟。

立秋后二日（清・黄景仁）
　　七言律诗　押支韵　　显示自动注释
倦客思秋秋皆悲，薄罗几日卷凉t。鱼龙故国西风夜，瓜果深闺落月时。

老马识途添病骨，穷猿投树择深枝。伤心客似萋萋草，霜露将来尔未知。


月下登太白楼和容甫壁间见怀韵（清・黄景仁）
　　七言律诗　押真韵　　显示自动注释
白也高楼上切云，f矶II水粼粼。先生去后为长句，海内于今有故人。

我亦能来醉江月，君从何处倚秋F。临流无限瑶华忆，咫尺风波未可陈。


金陵杂感（清・黄景仁）
　　七言律诗　押尤韵　　显示自动注释
平淮初涨水如油，钟阜嵯峨倚上游。花月即今犹似梦，江山从古不宜秋。

乌啼旧内头全白，客到新亭泪已流。那更平生感华屋，一时长恸过西州。


八月十六夜登景阳阁（清・黄景仁）
　　七言律诗　押齐韵　　显示自动注释
内桥东去冶城西，杰阁蛲眼迷。o欲化烟山黯黯，每于对月客凄凄。

半城箫管吹云净，平野星河压戍低。节物渐移灯火乱，更无残梦到金闺。


旅夜（清・黄景仁）
　　七言律诗　押庚韵　　显示自动注释
天高野旷肃孤清，落木萧萧旅梦惊。病马依人同失路，冷蝉似我o吞声。

荒城月出夜逾悄，小阁灯残水忽明。一卧沧江时节改，深杯柏叶为谁倾。


金陵别邵大仲游（清・黄景仁）
　　七言律诗　押萧韵　　显示自动注释
三千馀里五年遥，两地同为断梗飘。纵有逢迎皆气尽，不当离别亦魂销。

经过燕市仍吴市，相送皋桥又板桥。愁绝驮铃催去急，白门烟柳晚萧萧。


别顾文子之繁昌（清・黄景仁）
　　七言律诗　押文韵　　显示自动注释
枫林如醉雁成群，小叠行装向夕曛。讵有西江能润我，不堪南浦又辞君。

分驰晏岁多残客，同首重城阻断云。迟尔春来官阁里，梅花消息早相闻。


将至芜湖忆文子容甫（清・黄景仁）
　　七言律诗　押灰韵　　显示自动注释
向晓离亭举客杯，青山一路送人来。际天无树知江近，极浦有帆和雨开。

吊古空滩馀战舰，悲秋斜日上层台。故人回首重城外，为报离肠已九回。


春谷道中（清・黄景仁）
　　七言律诗　押侵韵　　显示自动注释
朔风吹客度长林，浩荡川原雪气阴。一涧红花①寒淅洌，双峰隐玉②晚萧森。

人因地瘠多饥色，鸟为天空有去心。日暮那堪途更远，马嘶犹似助悲吟。

按：① 涧名　② 峰名

桓温墓（清・黄景仁）
　　七言律诗　押真韵　　显示自动注释
虎视中原气未伸，一生功罪总难论。错缘温峤推英物，便认王敦作可人。

泪尽金城空感逝，歌残白定伤神。南州旧是登临处，废冢千年草不春。


夜雨（清・黄景仁）
　　七言律诗　押真韵　　显示自动注释
潇潇冷雨洒轻尘，僵卧空斋百感新。旱久喜滋栽麦陇，泥深恐阻寄书人。

希声或变中宵雪，贵价先愁来日薪。岁暮柴门寒较甚，可堪此夜倍思亲。


辛卯除夕（清・黄景仁）
　　七言律诗　押歌韵　　显示自动注释
倏忽流光吹剑过，年年此夕费吟哦。历穷讵有绳堪续，面改难如镜可磨。

廿载偏忧来日促，一身但觉负恩多。遥知慈母尊前意，念子今宵定若何。


宿黄山下农家夜起偶成（清・黄景仁）
　　七言律诗　押元韵　　显示自动注释
少日嵇康o厌烦，每从尘窟恋邱樊。三间茅屋终吾事，一片岭云闻此言。

夜静方知山月正，心空不碍海潮喧。此间卜筑真幽绝，何处林泉非故园。


赠万黍维即送归阳羡 其一（清・黄景仁）
　　七言律诗　押灰韵　　显示自动注释
谁遣依人得得来，庾郎家世本崔巍。半生蹭蹬因能达，百样飘零o助才。

歌到横汾声尽羽，饮从河朔气如雷。柳阴净洗连钱马，曾踏穷边雪窖回。


　　其二（清・黄景仁）
　　七言律诗　押麻韵　　显示自动注释
语我家山味可夸，燕来新笋雨前茶。瓣香岁展方回墓，画舫春寻小杜家。

北郭买田新志愿，南山射虎旧生涯。他时风雪如相访，阳羡溪光似若耶。


春日客感（清・黄景仁）
　　七言律诗　押先韵　　显示自动注释
o有乡心落雁前，更无佳兴慰华年。人间别是消魂事，客里春非望远天。

久病花辰常听雨，独行草路自生烟。耳边隐隐清江涨，多少归人下水船。


送容甫归里 其一（清・黄景仁）
　　七言律诗　押冬韵　　显示自动注释
经年梗泛判游踪，一笑惊从意外逢。甫见投诗辞柳恽，反因堕甑识林宗。

栖依共作梁间燕，`孤生涧底松。毕竟因人非了事，谁将云海荡君胸。


　　其二（清・黄景仁）
　　七言律诗　押真韵　　显示自动注释
羡君乐事故园新，问字谈经大有人。此日众中推折角，他年殿上侍重茵。

疗饥字少怜予陋，劝学言温鉴尔真。自忖未材终放弃，江潭瓠落寄吟身。


　　其三（清・黄景仁）
　　七言律诗　押庚韵　　显示自动注释
聚本无端别可惊，寄书寄剑是生平①。脱囊生赠吴三尺，完璧全归赵百城。

酒尽云山俱黯黯，夜深心烛共明明。前途鸥鸟如相讯，为道忘机是旧盟。

按：① 以所携剑赠容甫，容甫亦以书寄之，今归之

发芜湖 其一（清・黄景仁）
　　七言律诗　押鱼韵　　显示自动注释
才煮鸠兹市上鱼，微哦依旧上肩舆。偶看芳草思名马，每见青山想异书。

古戍按图三户后，荒祠披版六朝馀。野情更畏劳踪迫，安得前峰便结庐。

发芜湖 其二（清・黄景仁）
　　七言律诗　押侵韵　　显示自动注释
平冈复叠树萧森，转眼长云度岭阴。诗思折于盘涧路，劳人多似集田禽。

地曾经战常难垦，山不知名反耐寻。旧说芜蒌多产处，斜阳蔓草自然深。


桃花潭（清・黄景仁）
　　七言律诗　押庚韵　　显示自动注释

题注：旧志：村人汪伦常藏佳酒待李白。白赠之诗
昔人已张锦帆行，抛得澄潭彻底清。偏是村人能醉客，非关才士易言情。

抽刀断水VV合，荡桨飞花的的明。我有新诗珍重久，o无人送踏歌声。


重至新安杂感 其一（清・黄景仁）
　　七言律诗　押侵韵　　显示自动注释
旧地重过思不禁，匆匆人事感消沉。昔游城郭都如梦，胜句溪山待更寻。

林鸟尚窥前度客，岭云能识再来心。黄须老子应无恙，可许谈诗坐漏深①。

按：① 谓曹与南

　　其二（清・黄景仁）
　　七言律诗　押尤韵　　显示自动注释
六六青峰卷幔收，当时因病滞冥搜。山灵重与开生面，疟鬼何能阻再游。

旧物尚馀双蜡屐，此身无恙一扁舟。o愁明日丹台访，相见轩皇也白头。


　　其三（清・黄景仁）
　　七言律诗　押先韵　　显示自动注释
司马清狂宾从贤，一时文宴极流连。新符已绾鄱阳守，旧馆谁开北海筵。

到日仍看似市，个中会坐夜如年。楼台易主人非昔，燕子生涯绝可怜①。

按：① 谓王敬亭司马

　　其四（清・黄景仁）
　　七言律诗　押寒韵　　显示自动注释
五载营巢苦未安，此心常似越梅酸。渔樵旧侣犹相讯，猿鹤深盟忍遽寒。

见长僧雏能说法，自栽堤柳已垂栏。依然著白随行路，渐有儿童冷眼看。


题文殊院（清・黄景仁）
　　七言律诗　押真韵　　显示自动注释
悟来千嶂失嶙峋，是象俱含太古春。每见孤花山意露，偶听幽梵夜心真。

云霞境幻全宜佛，魑魅形空不喜人。招手诸天容借问，此间曾转几回轮。


写怀（清・黄景仁）
　　七言律诗　　　显示自动注释
望古心长入世疏，鲁戈难返岁云徂。好名尚有无穷世，力学真愁不尽书。

华思半经消月露，绮怀微懒注虫鱼。如何辛苦为诗后，转盼前人总不如。


池阳杂诗（清・黄景仁）
　　七言律诗　押删韵　　显示自动注释
吊古忧生苍莽间，识舟亭畔此跻攀。江湖白入三更梦，吴楚青争两岸山。

帝子魄归高阁耸，侍中血污断矶殷。无愁只有清溪水，缓载菱歌日暮还。


望华亭（清・黄景仁）
　　七言律诗　押青韵　　显示自动注释
日晡携酒上危亭，亭外云峦接杳冥。送客五溪声入座，邀人九子翠依棂。

山因当路名增重，客到凭栏眼已青。多少征夫掉头去，独将颜色助山灵。


发一宿庵（清・黄景仁）
　　七言律诗　押齐韵　　显示自动注释
曾闻绝顶接天梯，几叠烟岚望已迷。得意总忘山远近，但行休问路东西。

飘萧洞气成飞雨，冥漠丹根获紫泥。常自笑人岩畔月，有山如此不幽栖。


题黄荆榻寺壁（清・黄景仁）
　　七言律诗　押真韵　　显示自动注释
接引禅关古道邻，一宵借榻亦前因。钟声只和车前铎，钵水难清陌上尘。

题壁故人谁待我①，视涂老仆苦催人。云山如画人如织，未必空王不怆神。

按：① 壁有岳仲子诗。

客斋偶成（清・黄景仁）
　　七言律诗　押盐韵　　显示自动注释
到处蜗庐感滞淹，晓凉差喜失朱炎。一床故纸风声急，半榻虚尘日影暹。

水部穷乌空有赋，长沙野鸟不须占。转窗渐及槐阴午，好整浮生付黑甜。


夜起（清・黄景仁）
　　七言律诗　押先韵　　显示自动注释
忧本难忘忿讵蠲，宝刀闲拍未成眠。君平与世原交弃，叔夜于仙已绝缘。

入梦敢忘舟在壑，浮名拌换酒如泉。祖郎自爱中宵舞，不为闻鸡要著鞭。


重至当涂怀稚存 其一（清・黄景仁）
　　七言律诗　押尤韵　　显示自动注释
三间瓦屋廨东头，与尔曾为晏岁留。鹤怅猿啼新别恨，尘封蛛网再来愁。

关心几榻消前劫，满眼云山感旧游。绝忆丝莼渗盐豉，东归空羡季鹰舟。


　　其二（清・黄景仁）
　　七言律诗　押庚韵　　显示自动注释
相对常为行，更经离索想生平。六棺未葬悲元振①，一刺空磨叹祢衡。

忍使桑榆乖色养，误将书剑换浮名。乾坤o许闲鸥鹭，与话烟波浩荡情。

按：① 稚存归营葬事。

寄蒋耘庄（清・黄景仁）
　　七言律诗　押东韵　　显示自动注释
踪迹吟场半载同，水西楼下别匆匆。清狂好占溪头月，寥落应怜泽畔鸿。

屐齿青馀三径草，泪珠红入半江枫。酒痕检点春衫在，聚散浑疑一醉中。


姜贞毅墓 其一（清・黄景仁）
　　七言律诗　押支韵　　显示自动注释
前代黄门冢土累，敬亭云净想须眉。恸馀栾布悬头下，归后苏卿告庙时。

君父之间心有诺，沧桑而后尔何辞。昨从念祖堂边过，故老流传尚有悲。


　　其二（清・黄景仁）
　　七言律诗　押元韵　　显示自动注释
回首桥陵涕泪浑，艰难于此敛羁魂。起家忠义田横岛，蒿目兴亡伍相门。

地下铁衣新鬼戍，生前g土故君恩。松楸几点斜阳入，绝似朝衫捧血痕。


酒垆杂感四首 其一（清・黄景仁）
　　七言律诗　押阳韵　　显示自动注释
抑情无计总飞扬，忽忽行迷坐若忘。遁拟凿坯因骨傲，吟还带索为愁长。

听猿讵止三声泪，绕指真成百炼钢。自傲一呕休示客，恐将冰炭置人肠。

酒垆杂感四首 其二（清・黄景仁）
　　七言律诗　押庚韵　　显示自动注释
岁岁吹箫江上城，西园桃梗托浮生。马因识路真疲路，蝉到吞声尚有声。

长铗依人游未已，短衣射虎气难平。剧怜对酒听歌夜，绝似中年以后情。


　　其三（清・黄景仁）
　　七言律诗　押真韵　　显示自动注释
鸢肩火色负轮铮臣壮何曾不若人。文倘有光真怪石，足如可析是劳薪。

但工饮啖犹能活，尚有琴书且未贫。芳草满江容我采，此生端合附灵均。


　　其四（清・黄景仁）
　　七言律诗　押寒韵　　显示自动注释
似绮年华指一弹，世途惟觉醉乡宽。三生难化心成石，九死空尝胆作丸。

出郭病躯愁直视，登高短发愧旁观。升沉不用君平卜，已办秋江一钓竿。


十四夜歌宴（清・黄景仁）
　　七言律诗　押庚韵　　显示自动注释
歌场坐德舞筵成，小部霓裳按奏清。半黍欲飘风更约，三更初转月无声。

青春张绪临风态，白发何戡被酒情。识曲群公敢多让，不妨明日有狂名。


枞阳（清・黄景仁）
　　七言律诗　押先韵　　显示自动注释
枞阳歌尽水连天，汉武旌旗在眼前。草木似闻呼万岁，鱼龙何处徙重渊。

舳舻千里江云散，金碧三泉隧道迁。o有射蛟台畔立，雄风犹为想当年。


皖城（清・黄景仁）
　　七言律诗　押先韵　　显示自动注释
古驿同安白浪边，东南形势海关连。风云旧护龙潜地，壁垒全增马渡年。

斜日堠兵多被酒，清时洲渚半成田。同头城郭晴如画，十里牵江是爨烟。


道中秋分（清・黄景仁）
　　七言律诗　押东韵　　显示自动注释
万态深秋去不穷，客程常背伯劳东。残星水冷鱼龙夜，独雁天高阊阖风。

瘦马羸童行得得，高原古木听空空。欲知道路看人意，五度清霜压断蓬。


江上晓发（清・黄景仁）
　　七言律诗　押微韵　　显示自动注释
木莲花发卸红衣，夹岸秋江碧四围。帆色正迎鸿雁至，客程常背鹧鸪飞。

袖招猎猎江风满，餐惹饔牢眦。多少闲情独凝眺，凌波罗袜想依稀。


桐城怀方仲履昆季（清・黄景仁）
　　七言律诗　押文韵　　显示自动注释
曾于官廨识机云，感我风情似薄醺。到枕岳钟晨共被，卷帘湘月夜添薰。

冶游何处青骢骑，醉墨犹存白练裙。镇日龙眠山翠里，独吟秋树不逢君。


舒城道中九日怀左二（清・黄景仁）
　　七言律诗　押文韵　　显示自动注释
茱萸簪罢雁初闻，回首江东阻断云。短短白衣辞故国，萧萧破帽背斜曛。

本无兄弟同佳节，略有知交更离群。桑落满杯倾不得，青山红树渐思君。


即目（清・黄景仁）
　　七言律诗　押元韵　　显示自动注释
遥程无计可停轩，暮景苍苍野色繁。破庙半将茅补屋，秋坟多插纸为幡。

似曾见影人投碛，略不闻声鸟下原。今夕定知何处宿，瞑天漠漠对忘言。


即事（清・黄景仁）
　　七言律诗　押尤韵　　显示自动注释
野店黄茅宿雨收，夕阳帽影两悠悠。瓦盆酒熟香初透，土壁虫寒语渐休。

小草于人有同命，远山对我各惊秋。奋飞常恨身无翼，何事林乌亦白头。


夜梦故人（清・黄景仁）
　　七言律诗　押阳韵　　显示自动注释
半是离乡半梦乡，西风卷叶雨鸣廊。云将只影穿关塞，月与平生到屋梁。

珍重赠言多未解，斯须携手亦何妨。觉来枕上无乾处，仿佛空帘去路长。


英布墓（清・黄景仁）
　　七言律诗　押鱼韵　　显示自动注释
奋迹骊山事已虚，一生刑王意何如。去留楚汉兴亡际，倔强韩彭斧@馀。

下计已教归掌握，间行生悔为驱除。淮南尚有遗封在，寂寞谁为吊废墟。


舟行即目（清・黄景仁）
　　七言律诗　押尤韵　　显示自动注释
雾鬓烟鬟水上头，荪桡斜倚蓼花洲。眼波欲逐川流去，眉翠常含风色愁。

细语可容樯燕寄，闲情空望佩珠投。分飞八字帆何驶，那得前途一并舟。


汝南范孟博祠（清・黄景仁）
　　七言律诗　押庚韵　　显示自动注释
登车慷慨竟何成，危论俄教四海倾。谁许夷齐伴归骨，尚留李杜与争名。

风流旧仰先贤传，月旦翻输后辈评。门外汝流东去急，君看此水几回清。


登清颍楼（清・黄景仁）
　　七言律诗　押灰韵　　显示自动注释
郡楼斜倚夕阳开，对酒寒原似死灰。并力星霜催岁去，合流汝颍抱城来。

采风断自条梅始，吊古言寻桑谷回。旧说兹乡足名士，如何不见使心哀。


木兰祠（清・黄景仁）
　　七言律诗　押支韵　　显示自动注释
替耶征战属蛾眉，劝孝如何史笔遗。一自当窗抛杼柚，直从绝塞采焉支。

明驼归里惊同伴，白骨填荒愧健儿。乐府歌篇今尚在，谁将箫管费神祠。


题酒家壁（清・黄景仁）
　　七言律诗　押真韵　　显示自动注释
一杯冻面破阳春，更洗盈襟万斛尘。入市马周空骨相，登楼孙楚尚精神。

儿童自笑行歌客，徒御兼羞失路人。归觅传家酒炉去，莫教风笛怆西邻。


冬日忆城东诸子（清・黄景仁）
　　七言律诗　押删韵　　显示自动注释
红日当窗放白鹇，乡心犹是阻关山。浮云忽作江淮别，客泪孤悬梁楚间。

狂客羊裘初在御，县人牛酒暂开颜。东城旧有消寒会，几辈依然共往还。

蕲口（清・黄景仁）
　　七言律诗　押先韵　　显示自动注释
隔滩渔父罢叩舷，m鹅四起黄沙田。殷床钟韵散淮树，拍枕水声回楚船。

涂山残月落将尽，蕲城夜火寒不然。中宵冰雪悄难寐，苦调哦彻朝霞天。


阴陵（清・黄景仁）
　　七言律诗　押真韵　　显示自动注释
帐中馀泣尚沾巾，上马星驰数骑尘。如大王言空斩将，从渔父问讵知津。

荒城尚窜惊弦兽，大泽常多失道人。见说英灵且来往，深楸月黑走青。


夜起（清・黄景仁）
　　七言律诗　押歌韵　　显示自动注释
诗颠酒渴动逢魔，中夜悲心入寤歌。尺锦才情还割截，死灰心事尚消磨。

鱼鳞云断天凝黛，蠡壳窗稀月逗梭。深夜烛奴相对语，不知流泪是谁多。


寿阳怀古 其一（清・黄景仁）
　　七言律诗　押先韵　　显示自动注释
钟鸣鼎食是何年，玉几金床未肯眠。轻薄江淮多子弟，有无鸡犬亦神仙。

秘函已验更生狱，丛桂空攀正则篇。终古八公云外立，曾将何术铸桑田。


　　其二（清・黄景仁）
　　七言律诗　押蒸韵　　显示自动注释
华门侠气有声称，窜窃俄F土运乘。厕上蛾眉馀涕泪，帐前狮子早飞腾。

眼看河北同灰灭，手裂淮南作社凭。讵料当涂是真敌，棂床悲叱竟何能。


　　其三（清・黄景仁）
　　七言律诗　押文韵　　显示自动注释
紫谷香囊白练裙，翩翩儒将扫边氛。重名不借烧船火，奇阵何殊背水军。

亡国鱼羊应共喜，战场风鹤尚难闻。稳教了得东山局，可仗儿曹破敌勋。


　　其四（清・黄景仁）
　　七言律诗　押尤韵　　显示自动注释
悬瓠重镇啸鸺m，弃甲宵奔此渡头。\竖竟教登玉座，侬家从此阙金瓯。

北山南岸嗟何及，白马青丝唱亦愁。借问当时谁揖盗，悔令韦黯作监州。


濠梁（清・黄景仁）
　　七言律诗　押鱼韵　　显示自动注释
谁道南华是僻书，眼前遗躅唤停车。传闻庄惠临流处，寂寞濠梁过雨馀。

梦久已忘身是蝶，水清安识我非鱼。平生学道无坚意，此景依然一起予。


濠州杂诗 其一（清・黄景仁）
　　七言律诗　押萧韵　　显示自动注释
濠上浮云气寂寥，荒城风日晚飘萧。地形分控东西楚，山势犹争南北朝。

陌路尘沙颜黯淡，乡关橘柚盼迢遥。咋来汴泗交流处，作客依然斗转杓。


　　其二（清・黄景仁）
　　七言律诗　押歌韵　　显示自动注释
半生古意尽消磨，挽日空劳壮士戈。宿莽难邀论水客，晓风犹怨拔山歌。

路开空阔中原气，梦绕迷漫淮海波。欲向都梁采香草，美人天末奈愁何。


龙兴寺（清・黄景仁）
　　七言律诗　押支韵　　显示自动注释
上头栋宇阅兴衰，事去英灵失护持。云气何年接芒砀，山门犹自枕钟离。

圣朝宽大仍遗构，胜国苍凉祗断碑。欲叩恒河沙数劫，人间除是法王知。


壬辰除夕（清・黄景仁）
　　七言律诗　押微韵　　显示自动注释
无多骨肉话依依，珍重相看灯烛辉。饮为病游千里减，瘦因吟过万山归。

老亲白发欣簪胜，稚子红炉笑作围。屏却百忧成一笑，去年孤泪此时挥。


偶题斋壁（清・黄景仁）
　　七言律诗　押阳韵　　显示自动注释
天留隙地位方床，竹作比邻草护墙。四壁更无贫可逐，一身久与病相忘。

生疏字愧村翁问，富有书怜市侩藏。渐喜跏趺添定性，大千起灭满空光。


乌江吊项羽（清・黄景仁）
　　七言律诗　押真韵　　显示自动注释
愤王遗像黯承尘，已事空悲五裂身。百二山河销赤炬，八千子弟走青。

好寻鬼母挥馀泪，自有狮儿作替人。王气东南来尚早，不须亭长在江滨。


濑水浣女祠（清・黄景仁）
　　七言律诗　押支韵　　显示自动注释
覆舟渔父共心期，识在穷途死固宜。岂必士为知己用，曾闻事不使人疑。

沈埋情种潭千尺，来往英灵风满旗。试问若耶溪畔女，可应羞煞沼吴时。


飞骑桥（清・黄景仁）
　　七言律诗　押萧韵　　显示自动注释
鼓吹声沈楼橹消，紫髯几尔困雄枭。半生意气三篙水，一骑飞腾两版桥。

引袂创深凌荡寇，停樽涕破贺公苗。经看壁垒真儿戏，尚有垂杨映画桡。


合肥城楼（清・黄景仁）
　　七言律诗　押删韵　　显示自动注释
筝笛声消极浦间，逍遥津水尚湾环。英雄浪远嘉藜＃城郭珠沈竟不还。

生惜文鸳名似锦，旧倾韦虎望如山。登楼此日容清啸，词客淮南鬓已斑。


登泗上楼（清・黄景仁）
　　七言律诗　押齐韵　　显示自动注释
竟夜轰涛似鼓鼙，登楼水势与云齐。百灵自掣龟山缫，万怪须然牛渚犀。

对此茫茫空禹迹，笑人寂寂有隋堤。故乡东望扬州近，说到风波梦已迷。


饮全椒城南江氏园（清・黄景仁）
　　七言律诗　押萧韵　　显示自动注释
水烟中豁飞彩桥，清歌隔水声相招。衣冠忽集晋南渡，竹石占断梁北谯。

三三月尚殿春在①，七七树已愁风飘②。可怜闲处好栏槛，明日墙外鞭丝摇。

按：① 时闰三月。　② 庭前杜鹃将谢。

久雨寄示顾文子（清・黄景仁）
　　七言律诗　押阳韵　　显示自动注释
梅雨经旬未放阳，舍南舍北尽汪洋。只疑天意骄河伯，可念人穷到子桑。

巨蝮公然争卧榻，淼雷多半杂崩墙。故人邻巷无消息，问讯明朝驾一航。

调顾文子兼示稚存（清・黄景仁）
　　七言律诗　押先韵　　显示自动注释
久忆东吴顾文学，南州客况故依然。参苓半减经师俸，蔬笋还供都讲筵。

懒甚抛书妨坐卧，养深持论彻中边。东头尚有穷书记，妒尔天涯比屋缘。


高淳先大父官广文处也景仁生于此四岁而孤至七岁始归今过斯地不觉怆然（清・黄景仁）
　　七言律诗　押真韵　　显示自动注释
茫如积世渺疑尘，苜蓿荒斋几度新。当日白头犹哭子，而今孤稚渐成人。

同骖竹马应无伴，反哺林乌尚有亲。归去恐伤慈母意，莫将风景话酸辛。


钱塘江舟中看月（清・黄景仁）
　　七言律诗　押青韵　　显示自动注释
越峰青断海门青，之字江流入杳冥。月出岛烟常带湿，潮回沙气半浮腥。

眼将天水分离合，身与鱼龙判睡醒。烟外何人尚吹笛，夜深愁激子胥灵。


游漪园暮归湖上（清・黄景仁）
　　七言律诗　押真韵　　显示自动注释
名园负郭水为邻，水上垂杨系马频。寻遍旧踪疑隔世，画来秋色借全身。

池台入瞑难留客，鱼鸟能愁不近人。若说西湖似西子，此时意态o宜颦。


洪忠宣祠（清・黄景仁）
　　七言律诗　押鱼韵　　显示自动注释
啖雪龙庭十载馀，辞家犹忆建炎初。两宫辛苦餐梨面，万里烟尘递蜡书。

事去仅归苏武节，身闲聊傍葛洪居。汤阴祠墓还邻近，可共英灵感故墟。


大佛石（清・黄景仁）
　　七言律诗　押先韵　　显示自动注释
旧说明湖是海边，人民城郭总茫然。却馀精卫未衔石，遂有祖龙来系船。

骨立何心邀锦缆，尸驱差喜脱神鞭。山灵亦解沧桑恨，遣化西方丈六仙。


过贾秋壑集芳园故址（清・黄景仁）
　　七言律诗　押先韵　　显示自动注释
风月平章赐第年，一山楼阁半湖船。若论相业归何地，便有仙居借自天。

辽海几时归别鹤，洛阳空复怆啼鹃。半闲后乐俱荒址，满路秋虫咽暮烟。


僧斋夜坐（清・黄景仁）
　　七言律诗　押尤韵　　显示自动注释
四围萧瑟竹声秋，空僻云房独夜愁。风雨忽来人定后，星河犹挂树梢头。

无端阶犬迎空吠，有恨窗萤自暗投。沈坐顿忘身客处，近城更鼓是杭州。


湖楼夜起（清・黄景仁）
　　七言律诗　押冬韵　　显示自动注释
渔s歌舫寂无踪，梦醒湖云第几重。掩幔水风能破醉，钩帘斜月似窥侬。

暗中草气兼秋气，烟外山容似病容。若为幽人伴遥夜，一灯楼上自鸣钟。


凤山南宋故内（清・黄景仁）
　　七言律诗　押虞韵　　显示自动注释
废苑年年长绿芜，小朝廷此忍须臾。久将去路归沧海，尚可勾人是圣湖。

家法请成援越绝，心传行乐拟吴趋。是曾阅得兴亡处，错认江山作霸图。


葛岭暮归（清・黄景仁）
　　七言律诗　押庚韵　　显示自动注释
湖岸烟尘过雨清，繁丝促管悄无声。水风萧白鸥群散，山日荒黄我独行。

破寺阴阴飘柿叶，晚汀漠漠谢兰英。寻吟自爱幽凉地，反觉悲秋气渐平。


浙江亭（清・黄景仁）
　　七言律诗　押尤韵　　显示自动注释
朝潮暮汐几时休，阅得吴儿几白头。前度客惊霜雪老，最高吟倚海山秋。

蛾眉月挂愁千里，鱼口风吹阻万舟。明发赤亭西上路，片帆飞溯浙江流。


贺齐庙（在淳安）（清・黄景仁）
　　七言律诗　押先韵　　显示自动注释
公苗英爽练江边，击贼成名自昔传。旧地赤乌开郡县，当时白费三千。

扫除山越疮痍合，仓卒淮淝涕泪涟。父老那知开国事，祈春费腊自年年。


冬日克一过访和赠 其一（清・黄景仁）
　　七言律诗　押庚韵　　显示自动注释
每经契阔想平生，四海论交有少卿。似我渐成心木石，如君犹是气幽并。

那愁白璧投无地，多恐黄金铸未精。别后酒狂浑不减，月斜舞影共参横。


　　其二（清・黄景仁）
　　七言律诗　押文韵　　显示自动注释
不愧狂名十载闻，天涯作达尽输君。移栽洛下花千种，醉倒扬州月二分。

翻笑古人都寂寂，任他馀子自纷纷。樽前各有飞扬意，促节高歌半入云。


　　其三（清・黄景仁）
　　七言律诗　押尤韵　　显示自动注释
知君兴尽欲回舟，日暮天寒不可留。百岁去时何鼎鼎，半生行道苦悠悠。

青山未买元晖宅，江水能言洗马愁。前路酒徒相问讯，故人久已敝貂裘①。

按：① 谓令弟梓树

别稚存（清・黄景仁）
　　七言律诗　押灰韵　　显示自动注释
莫因失路气如灰，醉尔飘零浊酒杯。此去风尘宜拭目，如今湖海合生才。

一身未遇庸非福，半世能狂亦可哀。我剩壮心图五岳，早完婚嫁待君来。


别陈秋士次韵（清・黄景仁）
　　七言律诗　押歌韵　　显示自动注释
新知虽乐奈愁何，相对空吟斫地歌。去国反如归思急，异乡偏聚故人多。

怀君晓岸垂垂柳，送我春江淼淼波。何日荆南山色下，一条银烛共微哦。


赠明分司春岩次清容先生韵 其一（清・黄景仁）
　　七言律诗　押支韵　　显示自动注释
绣虎才名威凤仪，望尘争悔识君迟。暂劳官海筹平准，小试调羹寄职司。

卧榻鱼龙看变化，故家陵谷叹迁移①。思亲北斗阑干夜，耿耿星杓欲化箕。

按：① 尊人方伯以事系廷尉家稽没

　　其二（清・黄景仁）
　　七言律诗　押寒韵　　显示自动注释
天于豪杰试艰难，未许烟波把钓竿。宝i仅存心愈壮，明珠虽去海尤宽。

莺花南国思公子，父老东郊拜长官。相望甘棠馀荫在，莫瞻直北涕阑干①。

按：① 君曾随尊人官江南十馀年

赠明分司春岩次清容先生韵 其三（清・黄景仁）
　　七言律诗　押灰韵　　显示自动注释
论文太史记衔杯，感激诗篇讽百回。万里白云翘首处，千家霖雨下车来①。

投书乍蹑高斋履，访士俄穿讲院苔。一笑阳春满天地，可知缇室早飞灰。

按：① 时旱久得雨。

重九后十日醉中次钱企卢韵赠别 其一（清・黄景仁）
　　七言律诗　押阳韵　　显示自动注释
摩挲蠹简k心香，痴绝吾师顾长康。讵拟高飞凌俊鹘，只吟苦调斗寒。

长松骨节摧和峤，衰柳腰肢瘦沈郎。摇落不堪重录别，秋风初束舍人装。


　　其二（清・黄景仁）
　　七言律诗　押庚韵　　显示自动注释
痛饮狂歌负半生，读书击剑两无成。风尘久已轻词客，意气犹堪张酒兵。

霜满街头狂拓戟，月寒花底醉调筝。谁能了得吾曹事，莫羡悠悠世上名。


　　其三（清・黄景仁）
　　七言律诗　押支韵　　显示自动注释
肯容疏放即吾师，花月文章皓首期。那觅酒能千日醉，不愁音少一人知。

身名已分同飘瓦，涕泪何曾满漏卮。幸有故人相慰藉，濒行抛得是相思。


　　其四（清・黄景仁）
　　七言律诗　押侵韵　　显示自动注释
无端被酒复沾襟，秋气偏伤壮士心。几见拖肠真有鼠，谁于焦尾更名琴。

经霜路草难承屐，冒雨篱花不满簪。同记尊前萧瑟意，旧游魂梦好追寻。


展叔宀先生墓 其一（清・黄景仁）
　　七言律诗　押元韵　　显示自动注释
龙蛇往岁讶崩奔，宿草伤心满墓门。弟子下车惟有恸，先生高卧竟何言。

只鸡久负平生约，一剑空怀国士恩。令子成名公不见，此时悲喜总难论①。

按：① 嗣君培德，今年举于乡。

　　其二（清・黄景仁）
　　七言律诗　押真韵　　显示自动注释
传经旧地黯凝尘，七载飘零寄此身。入世日还深一日，爱才人总逊前人。

山丘涕泪关存殁，衣钵文章共苦辛。后死亦知终未免，愿分g土作比邻。


偕邵元直游吾谷（清・黄景仁）
　　七言律诗　押东韵　　显示自动注释
此间看山复看枫，谷口敞与平原同。长崖一障日边雨，高树独摇天半风。

侧身忽觉躯干小，挈友况在神仙中。山灵极知我曹乐，留住绝壁残阳红。

注：邵元直：黄景仁师邵齐焘之子，名培德，字符直。 吾谷：参归允肃《题孙赤崖尚湖垂钓图》注。

重过鹄锛幕彻ㄨ魇鳎旧与梓树读书处）（清・黄景仁）
　　七言律诗　押庚韵　　显示自动注释
不款君扉岁九更，偶因访戴一经行①。旧谙门径询邻里，熟识儿童问姓名。

同学故人犹落魄，重过班马亦悲鸣。荆南山色青无恙，如代君家作送迎。

按：① 近万黍维居宅

乙未元旦（清・黄景仁）
　　七言律诗　押灰韵　　显示自动注释
隔年乡梦骤惊回，万户频将爆竹催。拜跪略稀身是客，经书暂掩性犹孩。

绕床懒使呼卢兴，\座惭无射覆才。我自爱吟人阒处，空庭f抚未开梅。


呈袁简斋太史 其一（清・黄景仁）
　　七言律诗　押先韵　　显示自动注释
一代才豪仰大贤，天公位置却天然。文章草草皆千古，仕宦匆匆o十年。

暂借玉堂留姓氏，便依勾漏作神仙。由来名士如名将，谁似汾阳福命全。


　　其二（清・黄景仁）
　　七言律诗　押元韵　　显示自动注释
雄谈壮翰振乾坤，唤起文人六代魂。浙水词源钟巨手，秣陵秋色酿名园。

几人国士曾邀盼，此地苍生尚感恩。我喜童时识司马，不须拥彗扫公门。


　　其三（清・黄景仁）
　　七言律诗　押删韵　　显示自动注释
燠室风亭翠霭间，药栏花径互周环。半篙后主迎凉水①，一桁前朝戏马山。

似海繁华归彩笔，极天花月养苍颜。谁知泉石皆经济，此意先生讵等闲。

按：① 园有溪，旧志，为南唐纳凉所。

　　其四（清・黄景仁）
　　七言律诗　押覃韵　　显示自动注释
偶逢佳日径开三，丝竹声搀笑语酣。帐内金钗分左右，宴前竹箭尽东南。

张灯高会星千树，荡桨清歌镜一潭。不与西园冠盖末，可知才具本难堪①。

按：① 去秋先生招宴，以病未往。

庭中落梅（清・黄景仁）
　　七言律诗　押冬韵　　显示自动注释
凭谁萧寂破幽容，爱惜芳菲意较浓。早得名花连夕雨，极销魂事五更钟。

自矜标格痴非福，老见繁华梦亦慵。省识此时零落恨，石栏干外藓重重。


将之京师杂别 其一（清・黄景仁）
　　七言律诗　押庚韵　　显示自动注释
翩与归鸿共北征，登山临水黯愁生。江南草长莺飞日，游子离邦去里情。

五夜壮心悲伏枥，百年左计负躬耕。自嫌诗少幽燕气，故作冰天跃马行。


　　其二（清・黄景仁）
　　七言律诗　押先韵　　显示自动注释
看人争著祖生鞭，彩笔江湖焰黯然。亲在名心留百一，我行客路惯三千。

谁从贫女求新锦，肯向朱门理旧弦。吴市箫声燕市筑，一般凄断有谁怜。


　　其三（清・黄景仁）
　　七言律诗　押真韵　　显示自动注释
穷交数子共酸辛，脉脉临歧语未申。割席管宁休罢读，分财鲍叔尚知贫。

初心小负栖岩约，后会依然戴笠人。除是白云知此意，几曾情艳软红尘。


　　其四（清・黄景仁）
　　七言律诗　押冬韵　　显示自动注释
说著因人意转慵，沙痕到处印泥踪。原曾好客依都遍，邹季论交别更浓。

浪许词场夸姓氏，要将人海荡心胸。不妨面似先生黑，上帝何曾杀黑龙①。

按：① 事出墨子

　　其五（清・黄景仁）
　　七言律诗　　　显示自动注释
身世浑拚醉似泥，酒醒无奈听晨鸡。词人畏说中年近，壮士愁看落日低。

才可升沉何用卜，路通南北且休迷。o愁寒食清明候，鬼馁坟头羡马医。

将之京师杂别 其六（清・黄景仁）
　　七言律诗　押麻韵　　显示自动注释
载酒扁舟障锦车，风情无际擅年华。牵魂西子湖头月，照泪吴王苑里花。

已是旧游如梦境，况经远别更天涯。马头细草茸茸碧，来岁相看可忆家。


太白楼留别史麾郑ㄇ濉せ凭叭剩
　　七言律诗　押尤韵　　显示自动注释
五年三度客南州，强半登临在此楼。若使人生无别恨，o除江水不东流。

歌残白辞官阁，吟断青山上客舟。却羡姑溪溪柳色，解将青眼为君留。


旅馆夜成（清・黄景仁）
　　七言律诗　押阳韵　　显示自动注释
斜月阴阴下曲廊，燕眠蝠掠共虚堂。床头听剑铮成响，帘底看星作有芒。

绿酒无缘消块垒，青山何处葬文章。待和烛跋些须语，又恐添渠泪一行。


寿州赠知州张荪圃先生 其一（清・黄景仁）
　　七言律诗　押东韵　　显示自动注释
兰台虎观孰称雄，大有人藏吏隐中。入梦三刀衔甫换，随身万卷橐常空。

天教经术成经济，我识才工胜宦工。循吏儒林更文苑，他年佳传总归公。


　　其二（清・黄景仁）
　　七言律诗　押灰韵　　显示自动注释
山右文章举世推，滨江桃李遍新栽。知公独有千秋意，造士皆成一代才。

大雅扶轮归老辈，小山承盖属舆台。自惭漂泊淮南客，又就侯门得得来。


登寓楼（清・黄景仁）
　　七言律诗　押尤韵　　显示自动注释
书剑劳劳久倦游，偶思清啸得高楼。淮山中断开平楚，颍树遥分见数州。

地僻市官偏倨傲，年荒关吏且穷愁。乡心绝似胎簪水，日夜东南不尽流。


言怀 其一（清・黄景仁）
　　七言律诗　　　显示自动注释
听雨看云暮复朝，谁于笼鹤采丰标。不禁多病聪明减，讵惯长闲意气消。

静里风怀元度月，愁边心血子胥潮。可知战胜浑难事，一任浮生付浊醪。


　　其二（清・黄景仁）
　　七言律诗　押侵韵　　显示自动注释
岂意瞢腾便到今，一声钟动思帧ｓ加阃魇成裣勺郑海鸟空知山水音。

千载后谁传好句，十年来总淡名心。何时世网真抛得，o要人间有邓林。


得家书悼殇女（清・黄景仁）
　　七言律诗　押灰韵　　显示自动注释
初月才生落已催，好花差喜未曾开。珠从慈母擎中夺，书自山妻病里裁。

终傍人家何足恋，暂为而父讵忘哀。我从客邸开缄慎，略失平安是此回。


晚眺（清・黄景仁）
　　七言律诗　押文韵　　显示自动注释
关河容易入斜曛，独立苍茫数雁群。树里沙滩流渐合，门前梁楚地初分。

天黏野草疑无路，风旋惊鸦忽入云。我意先秋感摇落，泽蒲汀柳漫纷纷。


题李牧堂青岩图（清・黄景仁）
　　七言律诗　押青韵　　显示自动注释
重崖叠t气冥冥，寄尔乾坤一草亭。壁上龙蛇藤补屋，枕边风雨树穿棂。

才名此日兼三绝，笔墨他年护百灵。岂合斯人老丘壑，将来麟阁要丹青。


秋夜（清・黄景仁）
　　七言律诗　押侵韵　　显示自动注释
烛跋烧残拥薄衾，绕庐策策响疏林。漏沈二十五声点，雁送三千馀里音。

栎社人间几零落，桂丛天半自阴森。蹉跎淮海谁相讯，梦向白云迷故岑。


史靼仓颍州便道见访 其一（清・黄景仁）
　　七言律诗　押庚韵　　显示自动注释
晓闻乡语蓦然惊，自起开门握发迎。鬓上吴盐今几叠，梦中楚雨昨三更①。

若轮事业头颅在，莫数儿童项领成。绝倒行藏同佼妫君为书记我经生。

按：① 以不及达，平康宿焉

　　其二（清・黄景仁）
　　七言律诗　押支韵　　显示自动注释
半载清淮常卧病，经年旧雨最相思。小山桂树吟方苦，大海韩踪聚亦奇。

按曲樽前推老辈，传经帐后得佳儿。下床万里吾徒志，不赠当归赠可离。


绮怀 其一（清・黄景仁）
　　七言律诗　押庚韵　　显示自动注释
楚楚腰肢掌上轻，得人怜处最分明。千围步障难藏艳，百合葳蕤不锁情。

朱鸟窗前眉欲语，紫姑乩畔目将成。玉钩初放钗初堕，第一销魂是此声。


　　其二（清・黄景仁）
　　七言律诗　押青韵　　显示自动注释
妙谙谐谑擅心灵，不用千呼出画屏。敛袖o成弦杂拉，隔窗掺碎鼓丁宁。

湔裙斗草春多事，六博弹棋夜未停。记得酒阑人散后，共搴珠箔数春星。


　　其三（清・黄景仁）
　　七言律诗　押灰韵　　显示自动注释
旋旋长廊绣石苔，颤提鱼钥记潜来。阑前Y藉乌龙卧，井畔丝牵玉虎回。

端正容成犹敛照，消沉意可渐凝灰。来从花底春寒峭，可借梨云半枕偎。


　　其四（清・黄景仁）
　　七言律诗　押鱼韵　　显示自动注释
中表檀奴识面初，第三桥畔记新居。流黄看织回肠锦，飞白教临弱腕书。

漫托私心缄豆蔻，惯传隐语笑芙蕖。锦江直在青天上，盼断流头尺鲤鱼。


　　其五（清・黄景仁）
　　七言律诗　押阳韵　　显示自动注释
虫娘门户旧相望，生小相怜各自伤。书为开频愁脱粉，衣禁多浣更生香。

绿珠往日酬无价，碧玉于今抱有郎。绝忆水晶帘下立，手抛蝉翼助新妆。


　　其六（清・黄景仁）
　　七言律诗　押庚韵　　显示自动注释
小极居然百媚生，懒抛金叶罢调筝。心疑棘刺针穿就，泪似桃花醋酿成。

会面生疏稀笑靥，别筵珍重赠歌声。沈郎莫叹腰围减，忍见青娥绝塞行。

绮怀 其七（清・黄景仁）
　　七言律诗　押冬韵　　显示自动注释
自送云Z别玉容，泥愁如梦未惺忪。仙人北烛空凝盼，太岁东方已绝踪。

检点相思灰一寸，抛离密约锦千重。何须更说蓬山远，一角屏山便不逢。


　　其八（清・黄景仁）
　　七言律诗　押支韵　　显示自动注释
轻摇络索撼垂Q，珠阁银栊望不疑。栀子帘前轻掷处，丁香盒底暗携时。

偷移鹦母情先觉，稳睡i儿事未知。赠到中衣双绢后，可能重读定情诗。


　　其九（清・黄景仁）
　　七言律诗　押文韵　　显示自动注释
中人兰气似微醺，芗泽还疑枕上闻。唾点著衣刚半指，齿痕切颈恰三分。

辛勤青鸟空传语，佻巧鸣鸠浪策勋。为问旧时裙衩上，鸳鸯应是未离群。


　　其十（清・黄景仁）
　　七言律诗　押尤韵　　显示自动注释
容易生儿似阿侯，莫愁真个不知愁。夤缘汤饼筵前见，仿佛龙华会里游。

解意尚呈银约指，含羞频整玉搔头。何曾十载湖州别，绿叶成阴万事休。


　　其十一（清・黄景仁）
　　七言律诗　押蒸韵　　显示自动注释
慵梳常是发O，背立双鬟唤不应。习得我拌珠十斛，赚来谁费豆三升。

怕歌团扇难终曲，但脱青衣便上升。曾作容华宫内侍，人间狙狯恐难胜。


　　其十二（清・黄景仁）
　　七言律诗　押侵韵　　显示自动注释
小阁炉烟断水沉，竟床冰簟薄凉侵。灵妃唤月将归海，少女吹风半入林。

戮±尖G愁的的，滴残虬水思帧Ｎ脑翱噬跫嫫渡酰o典征裘不典琴。


　　其十三（清・黄景仁）
　　七言律诗　押东韵　　显示自动注释
生年虚负骨玲珑，万恨俱归晓镜中。君子由来能化鹤，美人何日便成虹。

王孙香草年年绿，阿母桃花度度红。闻道碧城阑十二，夜深清倚有谁同。


　　其十四（清・黄景仁）
　　七言律诗　押歌韵　　显示自动注释
经秋谁念瘦维摩，酒渴风寒不奈何。水调曲从邻院度，雷声车是梦中过。

司勋绮语焚难尽，仆射馀情忏较多。从此飘蓬十年后，可能重对旧梨涡。


　　其十五（清・黄景仁）
　　七言律诗　押萧韵　　显示自动注释
几回花下坐吹箫，银汉红墙入望遥。似此星辰非昨夜，为谁风露立中宵。

缠绵思尽抽残茧，宛转心伤剥后蕉。三五年时三五月，可怜杯酒不曾消。


　　其十六（清・黄景仁）
　　七言律诗　押先韵　　显示自动注释
露槛星房各悄然，江湖秋枕当游仙。有情皓月怜孤影，无赖闲花照独眠。

结束铅华归少作，屏除丝竹入中年。茫茫来日愁如海，寄语羲和快著鞭。


发镇阳（清・黄景仁）
　　七言律诗　押尤韵　　显示自动注释
又趁西风事薄游，冷装依旧拨吴钩。凄凉道路看人面，浩荡川原信马头。

终古远山埋落日，半生华发战高秋。眼看如此淮南地，独倚凉天写四愁。


廉颇冢（清・黄景仁）
　　七言律诗　押文韵　　显示自动注释
昔年流涕史迁文，杯土今来吊夕曛。复用赵人愁不免，一为楚将竟何勋。

英雄论定三遗矢，市道交成再将军。终古人情o如此，试将杯酒与浇君。


架头颇多故人枉书未报作此寄意（清・黄景仁）
　　七言律诗　押元韵　　显示自动注释
强半书来有泪痕，不将一语到寒温。久迟作答非忘报，o恐开缄亦断魂。

寄意愧无青玉案，封函懒置绿珠盆。故人若问秋消息，落叶萧萧自掩门。


孙叔敖祠（清・黄景仁）
　　七言律诗　押歌韵　　显示自动注释
三时巫觋舞婆娑，四壁碑题罩薛萝。循吏传开名领袖，寝丘封古庙嵯峨。

生前遇合樊姬笑，死后悲欢优孟歌。惜问贪廉何计得，芍陂千顷自澄波。


重九日雨张守先携酒见过（清・黄景仁）
　　七言律诗　押灰韵　　显示自动注释
万里秋云惨不开，淮南木落雁声哀。地无一片登临处①，天送满城风雨来。

幸有故人能置酒，可堪今日不衔杯。已拌醉断通乡梦，任尔邻鸡渥渥催。

按：① 近正阳无山

新仆（清・黄景仁）
　　七言律诗　　　显示自动注释
新买孤雏瘠不肥，未来先为制寒衣。桀骜野性驯犹苦，懦慑方音听总非。

尔辈何求惟一饱，主人无奈亦长饥。怜渠骨肉犹人子，讵忍轻施夏楚威。


悼马秀才鸿运（清・黄景仁）
　　七言律诗　押先韵　　显示自动注释
飘零之楚复之燕，检点游踪欲半天。o道马卿常善病，谁知长史竟无年。

感君意气堪千古，伤友生平又一篇。尺涕临风还自悼，他时谁吊酒垆边。


李绣川招集广住庵看桂并赠丛辉上人（庵刘良佐建） 其一（清・黄景仁）
　　七言律诗　押阳韵　　显示自动注释
舍宅空传异姓王，计秋今让客清狂。分明金粟全身现，和合旃檀一味香。

佛地逢花宜破笑，人天入座且倾觞。主情却比醇醪厚，何处尊前不故乡。


　　其二（清・黄景仁）
　　七言律诗　押文韵　　显示自动注释
不用行厨乱雀群，山僧留客自殷勤①。饮从欢喜河流借，馔自摩尼釜分。

钵底龙淞千丈雪，袖中黄海万重云。前游小话沈斋磬，又报花间已夕曛。

按：① 上人设食甚精

话吟秋斋头次韵（清・黄景仁）
　　七言律诗　押侵韵　　显示自动注释
半榻荼烟两鬓侵，一天凉思系疏襟。花贪入道披黄帔①，竹解留人下翠禽。

世态秋云难比薄，交情春水不嫌深。谁从药臼薰炉畔，省识斯人万里心。

按：① 时庭桂盛开

二十夜（清・黄景仁）
　　七言律诗　押庚韵　　显示自动注释
破窗蕉雨夜还惊，纸帐风来自作声。墨到乡书偏黯淡，灯于客思最分明。

薄醪似水愁无敌，短梦生云絮有情。怪煞邻娃恋长夜，坐调弦柱到三更。


失题（清・黄景仁）
　　七言律诗　押灰韵　　显示自动注释
神清骨冷何由俗，凤泊鸾飘信可哀。何处好山时梦到，一声清磬每惊回。

定知前路合长往，疑是此身真再来。闻道玉皇香案下，有人怜我在尘埃。


为沈莩亭题揽镜图（清・黄景仁）
　　七言律诗　押齐韵　　显示自动注释
便道三生路不迷，此生幽恨已难齐。分行泪碧凝遗挂，积寸心烟袅旧题。

早岁子荆伤永逝，半生摩诘判孤栖。黄金买尽浑难铸，留待他年紫诰泥。


寿阳（清・黄景仁）
　　七言律诗　押东韵　　显示自动注释
花草何须怨楚宫，六朝残劫总成空。地经白马青丝后，山在风声鹤唳中。

终古英灵走河胃，此间形势障江东。我来o访刘安宅，一片斜阳古庙红。


八公山（清・黄景仁）
　　七言律诗　押先韵　　显示自动注释
半壁淮南翠扑天，振衣绝顶势苍然。忽惊鸡犬入云去，遂伺风禽来耳边。

儿辈偶然能破敌，才人何必定成仙。登临去住终为客，日暮空歌招隐篇。


涡水舟夜（清・黄景仁）
　　七言律诗　押庚韵　　显示自动注释
为怜涡水照人清，素舸轻装岁暮行。但见流民满淮北，更无馀笑落阳城。

月临霜草寒同色，风旋冰花冻作声。如此天寒途更远，扁舟一舣若为情。


题济宁驿舍（清・黄景仁）
　　七言律诗　押东韵　　显示自动注释
乌乌冻角戍楼空，只堠双亭叹转蓬。今日倦游过济北，何人长句擅山东。

欹斜舞影鸡声月，触忤愁心马耳风。明发南城驿前路，去程都在雪光中。


东平（清・黄景仁）
　　七言律诗　押灰韵　　显示自动注释
如天大道走晴雷，似水征轮起薄埃。山势尽朝东岳去，地形都向北平开。

弦歌邹鲁仍儒俗，指顾燕齐想霸才。快眺顿忘行路苦，一鞭捎下乱冈来。


晓行（清・黄景仁）
　　七言律诗　押尤韵　　显示自动注释
星光暗到客行处，霞色起从天尽头。小店欲随平野去，残灯都被晓风收。

绝怜钟破将归梦，可奈霜欺欲敝裘。喔喔荒鸡最无赖，雁声又送一鞍愁。


高唐（清・黄景仁）
　　七言律诗　押歌韵　　显示自动注释
古意争如客意多，迎风伏轼快经过。徒闻上客工长笑，曾说州人最善歌①。

草没龙头应有冢，沙枯马颊已无河。临流亦效仲尼叹，吾道从来奈命何。

按：① 淳于髡、绵驹故里，道旁皆有碑。

德州（清・黄景仁）
　　七言律诗　押覃韵　　显示自动注释
江乡风景眼曾谙，近水孤城一驻骖。百斛估船来日夜，千樯漕艘自东南。

倡歌客调银甲，市酒浇愁泻石X。人马同时渡河去，夕阳吟思最清酣。


河间旅次次壁间韵（清・黄景仁）
　　七言律诗　押麻韵　　显示自动注释
北风古道走黄沙，壮日高城隐暮笳。地枕滹沱还似砺，人居燕赵惯如花。

愁闻石调边儿曲，怖听雷声梦里车。不少道旁游倦客，也言归思绕烟霞①。

按：① 原韵：『一夜关河断飞雪，不容清梦到烟霞』

栋鄂烈妇赖诗 其一（清・黄景仁）
　　七言律诗　押庚韵　　显示自动注释

题注：舒相国第六子妇，夫死，自经以殉。
黄阁嵯峨倚玉京，舞e中道阻哀鸣。九泉誓共郗生穴，一恸真崩杞妇城。

天子动容旌赤管，相公收泪慰苍生。冰霜那得心如许，曾向穹庐万里行。


　　其二（清・黄景仁）
　　七言律诗　押支韵　　显示自动注释

题注：舒相国第六子妇，夫死，自经以殉。
青罗带子角双垂，错认人间续命丝。抛向空梁愁玳瑁，殉归香土化胭脂。

可知就义从容日，即是同心黾勉时。身后不须封石茆，西山高并冢累累。


哭龚梓树 其一（清・黄景仁）
　　七言律诗　押真韵　　显示自动注释
相逢两小意相亲，转眼青山哭故人。到死末消兰气息，他生宜护玉精神。

抛残小劫初三月①，看尽名花二十春。怪道年时频梦汝，半身霞翠礼群真。

按：① 正月初三日卒

　　其二（清・黄景仁）
　　七言律诗　押文韵　　显示自动注释
十年旧雨阻燕云，把袂俄惊冥契分。一喘夜窗犹待我，兼程朔雪似因君①。

每忧谢弟年难永，不意龚生蕙竟焚。同首荆南读书处，满山猿鹤吊斜曛。

按：① 时余至都甫十日

即席分赋得卖花声 其一（清・黄景仁）
　　七言律诗　押真韵　　显示自动注释
何处来行有脚春，一声声唤最圆匀。也经古巷何妨陋，亦上荆钗不厌贫。

过早惯惊眠雨客，听多偏是惜花人。绝怜儿女深闺事，轻放犀梳侧耳频。


　　其二（清・黄景仁）
　　七言律诗　押尤韵　　显示自动注释
摘向筠篮露未收，唤来深巷去还留。一场春雨寒初减，万枕梨云梦忽流。

临镜不妨来更早，惜花无奈听成愁。怜他齿颊生香处，不在枝头在担头。


送何数峰之辉县 其一（清・黄景仁）
　　七言律诗　押先韵　　显示自动注释
辇洛才名动绮年，识君风雪古幽燕。情如春水桃花后，游共天津析木边。

献马客多金长价，好龙人少画销烟。欢场o意常相守，忽报临歧始惘然。


　　其二（清・黄景仁）
　　七言律诗　押尤韵　　显示自动注释
行抛市上荆高去，去访山阳嵇阮游。笑我因人常苦热，羡君别路正迎秋。

台空啸落千年响，地古泉争百道流。莫为登临忘回辙，有人凝睇凤城头。

赠杨荔裳即寄酬令兄蓉裳 其一（清・黄景仁）
　　七言律诗　押删韵　　显示自动注释
五载游君伯仲间，相逢笑我鬓先斑。且倾燕市飘零酒，坐看边墙紫翠山。

彦重珠光辉日下，茂沿竹韵振江关。思兄有句吟春草，我欲相随梦别颜。


　　其二（清・黄景仁）
　　七言律诗　押元韵　　显示自动注释
昨宵书札来江表，苦为离居弱季言。只恐才名争法护，不忧文笔逊平原。

冰天作客年方绮，晏岁怀人日易翻。早晚荐书同北上，斯人岂合久林园。


　　其三（清・黄景仁）
　　七言律诗　押东韵　　显示自动注释
故人怜我顿尘中，温语频番慰寓公。百妖金空自奋，饱餐痴蠹有何功。

名心澹似幽州日，骨相寒禁易水风。拭眼双龙起腾跃，未忧吾道竟终穷。


　　其四（清・黄景仁）
　　七言律诗　押支韵　　显示自动注释
元瑜笔札仲宣诗，众手传观绝妙辞。万事不如知己乐，一灯常记对床时。

雨云翻覆随流辈，裘马轻肥让市儿。可奈离心争一寸，每逢君弟辄相思。


丁酉正月四日自寿 其一（清・黄景仁）
　　七言律诗　押支韵　　显示自动注释

题注：是日同寿者有温景莱、朱大尊、杨荔裳，共余四人，温舍人汝造为置酒借舫斋中
Z笺分擘烛分持，四座交成自寿诗。元子敢夸庚午顺①，郎中多恐甲辰雌。

青苍路迥谁先达，草木年深我自悲。作客岂逢贤地主，今宵杯至总难辞。

按：① 余生午时

　　其二（清・黄景仁）
　　七言律诗　押真韵　　显示自动注释

题注：是日同寿者有温景莱、朱大尊、杨荔裳，共余四人，温舍人汝造为置酒借舫斋中
不礼金仙礼玉晨①，人间差觉敝精神。倘来事业惭青鬓，未了名心为老亲。

花笑喜逢初番信，酒香偷酿隔年春。相将且尽筵前醉，位置吾侪岂在人。

按：① 云笈七签：正月四日朝玉晨君

闻稚存丁母忧 其一（清・黄景仁）
　　七言律诗　押先韵　　显示自动注释
故人新废寥莪篇，我亦临风尺涕悬。同作浪游因母养，今知难得是亲年。

绛帷昨侍文宣讲，大被曾随宗少眠。自视生平愧犹子，束刍难致路三千。


　　其二（清・黄景仁）
　　七言律诗　押寒韵　　显示自动注释
为抚孤雏力已殚，与君两小识辛酸。冰霜o合颜常驻，消息惊闻胆竟寒。

一日尚存休灭性，千秋有业抵承欢。阿蒙吴下还依旧，他日登堂欲拜难。


将游西山道中写望 其一（清・黄景仁）
　　七言律诗　押微韵　　显示自动注释
花风十里漾晴晖，奥云皆拥翠微。两载城中劳拄笏，今朝马首快搴帏。

穿林客听离留住，上冢人骑款段归。除却天边尘一绺，江南风景亦依稀。


　　其二（清・黄景仁）
　　七言律诗　押侵韵　　显示自动注释
帝里烟花已倦吟，得闲聊复快登临。渐来车马无声处，忽与云山有会心。

晓日金浮琳宇乱，浓春青泼塞垣深。此间大有苍深境，明发芒鞋仔细寻。


夜宿西山下偕冯九健一（清・黄景仁）
　　七言律诗　押真韵　　显示自动注释
杖策相从似夙因，草堂促膝意相亲。春山无伴应怜我，村酒能沽更泥人。

墙下云根连洞壑，树梢檐角挂星辰。向禽有愿终当了，o要天公许乞身。


都门秋思 其一（清・黄景仁）
　　七言律诗　押东韵　　显示自动注释
楼观云开倚碧空，上阳日落半城红。新声北里回车远，爽气西山拄笏通。

闷倚宫墙拈短笛，闲经坊曲避豪骢。帝京欲赋惭才思，自掩萧斋著恼公。


　　其二（清・黄景仁）
　　七言律诗　押庚韵　　显示自动注释
四年书剑滞燕京，更值秋来百感并。台上何人延郭隗，市中无处访荆卿。

云浮万里伤心色，风送千秋变徵声。我自欲歌歌不得，好寻驺卒话平生。


　　其三（清・黄景仁）
　　七言律诗　押灰韵　　显示自动注释
五剧车声隐若雷，北邙惟见冢千堆。夕阳劝客登楼去，山色将秋绕郭来。

寒甚更无修竹倚，愁多思买白杨栽。全家都在风声里，九月衣裳未剪裁。


　　其四（清・黄景仁）
　　七言律诗　押支韵　　显示自动注释
侧身人海叹栖迟，浪说文章擅色丝。倦客马卿谁买赋，诸生何武漫称诗。

一梳霜冷慈亲发，半甑尘凝病妇炊。寄语绕枝乌鹊道，天寒休傍最高枝。


闻邹诚斋先生主讲崇文书院赉呈二首 其一（清・黄景仁）
　　七言律诗　押庚韵　　显示自动注释
讲院风连曲院清，萧闲巾履恣经行。湖干花鸟参经座，桥下龟鱼识仗声。

送酒恰逢贤太守①，论文偏爱老诸生。人伦风鉴饶辛苦，不为能门一代名。

按：① 谓邵谷先生，时守杭州

　　其二（清・黄景仁）
　　七言律诗　押支韵　　显示自动注释
浪游京洛困尘缁，惭愧生平国士知。梁苑邹枚空缀赋，韩门郊岛例穷诗。

每多未了嗟生拙，敢以无才说数奇。常共衰亲向南望，手拈香瓣话恩私。


送毛佩芳明经归遂安（清・黄景仁）
　　七言律诗　押元韵　　显示自动注释
家临清练足词源，鲁赵论诗旧业尊。才喜正平逢荐鹗，仍惊东野赋闻猿。

道心已长琴三历，世态频倾酒一樽。先著归鞭君计得，白沙翠竹满江村。


重九夜坐偶成（清・黄景仁）
　　七言律诗　押阳韵　　显示自动注释
香甜饭饱粟千房，病眼看花也自黄。五度客经秋九月，一灯人坐古重阳。

霜虫频诉夜寒壁，邻树忽飘风过墙。还可衰亲添笑语，恐惊时节在他乡。


偶游僧舍见有题恶诗于壁者姓名与子同戏作（清・黄景仁）
　　七言律诗　押庚韵　　显示自动注释
慕兰何誓效马卿，小冠子夏偶同名。不妨姓氏供人借，o怕诗篇过客评。

门户文章双李益，清明寒食此韩。生平未赋潇湘景，厕鬼无烦为不平。

夜坐示施雪帆 其一（清・黄景仁）
　　七言律诗　押真韵　　显示自动注释
不嫌蓬荜共萧辰，对榻经旬意较亲。笑我在家仍在客，与君忧病胜忧贫。

虚传蓟北黄金贱，自别江南白发新。幸有一椽堪寄傲，底须狂趁六街尘。


　　其二（清・黄景仁）
　　七言律诗　押蒸韵　　显示自动注释
丹黄旧业掩行g，欲写长笺砚簇冰。绕座残花犹壁影，打窗乾叶似窥灯。

饥来客尚怜穷鸟，痴绝人还笑冻蝇。L被依依两无寐，昨宵寒思已难胜。


再叠前韵 其一（清・黄景仁）
　　七言律诗　押真韵　　显示自动注释
等闲憔悴过花辰，药裹吟囊强自亲。金尽岂忧才共尽，家贫争奈学尤贫。

频惊吴下酒徒散，冷笑长安弈局新。藉尔W枝慰饥渴，不教肠胃久生尘。


　　其二（清・黄景仁）
　　七言律诗　押蒸韵　　显示自动注释
镇日抄书展箧g，吟髭捻尽欲凝冰。霜清已白边头草，秋老先青壁上灯。

坐怯临窗尘似马，居嫌近市客如蝇。萧萧风色愁如许，不听燕歌已不胜。


挽李南涧 其一（清・黄景仁）
　　七言律诗　押鱼韵　　显示自动注释
去年随计上皇都，四十功名半刺初。经术共知推次仲，文章谁荐似相如。

壁间墨褪初来札，箧里尘封未竟书。贫累一官抛岁月，名山回首重欷[。


　　其二（清・黄景仁）
　　七言律诗　押灰韵　　显示自动注释
吾道频年气死灰，海阳新冢亦成堆①。几曾白发窥晨镜，忍向青山觅夜台。

瘴疠多时消病骨，蛮荒终古殉奇才。一棺百粤归何计，可有同官为醵财。

按：① 谓戴东原

　　其三（清・黄景仁）
　　七言律诗　押真韵　　显示自动注释
恶疾惊闻似照邻，梦桑生井亦前因①。濒危尚遗千言牍，作传都归一代人②。

桂岭生祠争涕泪，蓬山旧隐已荆榛。终知身后名何益，羡尔逍遥独反真。

按：① 年四十八。
② 临终时，神清甚，作遗嘱以传志诗诔之事，分属某某，皆得人。

题汪民部秀峰诗集（清・黄景仁）
　　七言律诗　押支韵　　显示自动注释
积寸心香袅玉蕤，雪青霞绀见瑰辞。水曹例合归风雅，武库才应领度支①。

金石文章关掌故，炎琴姬扇感心知②。一编自有千秋在，馀事分明亦我师。

按：① 顷从工部转户部。　② 时方集刻闺阁诗。

冬日书闷（清・黄景仁）
　　七言律诗　押青韵　　显示自动注释
智不周身似挈瓶，且营斗室养黄宁。商量纸价添窗，料理薪材暖宠陉。

雨滴糟床倾蚁白，霜消屋瓦现螺青。饭馀好趁南荣曝，怕有人过唤掩扃。


叠韵呈笥河先生（清・黄景仁）
　　七言律诗　押青韵　　显示自动注释
家具寒馀足瓶，晓披蠢简捉青宁。涩诗挽舸冲奔濑，险梦驱车度绝陉。

林杪雪粘乌项白，寺门山映佛头青。街东幸有谈空叟，不待披衣已叩扃。


晓晴三叠前韵柬徐惕庵（清・黄景仁）
　　七言律诗　押青韵　　显示自动注释
晓看微冻解银瓶，怪底宵来睡思宁。帘角日拖西陆尾，墙头山走太行陉。

冷淘半盏杨花白，冻饮三升竹叶青。问讯南州老词客，一篇诗就一敲扃。


三忠祠（清・黄景仁）
　　七言律诗　押真韵　　显示自动注释

题注：在东便门外，祀诸葛武侯、岳武穆、文信国。
群公元气在星辰，我识三忠是一身。太息同声悲国步，萧条异代识宗臣。

若徵史传言徒赘，略近祠堂草不春。多少楼台费金碧，此间风雨暗承尘。


三叠夜坐韵 其一（清・黄景仁）
　　七言律诗　押真韵　　显示自动注释
一年已过雁秋辰，恻恻穷交久更亲。不学耕偏愁岁俭，欲归樵却怕山贫。

寒深老屋灯逾瘦，病起闲门月倍新。散帖半床休检点，爱它鼠迹满凝尘。


　　其二（清・黄景仁）
　　七言律诗　押蒸韵　　显示自动注释
更无新酝倒黄g，愁对檐牙一尺冰。试汲井花清眼膜，要分兰气养心灯。

苦吟绕屋如旋虮，醉墨书墙忽散蝇。杜甫荒斋茅剩几，再经风后恐难胜。


题施锡蕃雪帆图四叠前韵 其一（清・黄景仁）
　　七言律诗　押真韵　　显示自动注释
归帆一叶阻霜辰，忽忽披图意与亲。急雪溪山同寂寞，孤舟天地入清贫。

欲随塞雁兼程去，早趁江梅照眼新。此景休嫌太⒕，可知不到软红尘。


　　其二（清・黄景仁）
　　七言律诗　押蒸韵　　显示自动注释
素友寒宵展画g，分明呵笔欲成冰①。添君风雪三更梦，老我江湖十载灯。

纸上归心争快马，图中冷意辟痴蝇。不知此愿何由遂，拥鼻吟成恐不胜。

按：① 图者余少云。

笥河先生见次原韵复叠二首 其一（清・黄景仁）
　　七言律诗　押真韵　　显示自动注释
谁言诗客动星辰，若解怜才与我亲。一任人嗤难作客，藉非公在肯言贫。

诸生听讲谈皆进，老辈论文样不新。自拥书城掩关坐，不知门外有车尘。


　　其二（清・黄景仁）
　　七言律诗　押蒸韵　　显示自动注释
笑口何因忽破g，敲诗如碎一盘冰。梧桐叶尽人听月，薜荔阴空鬼拜灯。

五夜吟风赓砌蟀，频年钻纸效窗蝇。他时惝蜡登山屐，负橐相随力尚胜。


六叠前韵和余少云作 其一（清・黄景仁）
　　七言律诗　押真韵　　显示自动注释
故交零落感参辰，青眼相逢讶许亲。云后我方连日卧，客中君亦举家贫。

消愁酒醒愁依旧，叠韵诗多韵斩新。尚有狂名堪作达，不忧甑釜惯生尘。


　　其二（清・黄景仁）
　　七言律诗　押蒸韵　　显示自动注释
随身画幔共吟g，阅得燕山一窖冰。廿载行藏羞灭刺，两家骨肉笑围灯。

避人偷作文弹鼠，厌俗频将剑逐蝇。莫话单寒向行路，季裘虽敝尚能胜。

雪意（清・黄景仁）
　　七言律诗　押寒韵　　显示自动注释
非因裘薄更衾单，坐不生温卧岂安。先冷指尖如有信，忽生肤粟似无端。

胆瓶欲逗冰花坼，兽炭微凝火晕寒。豫属儿童休拥彗，阶前留得尽情看。


寄维衍 其一（清・黄景仁）
　　七言律诗　押东韵　　显示自动注释
偏从京国坐羁穷，岁俭全家饭二红。旧业已经抛竹北，故人常似隔星东。

夜窗灯剪连床雨，哓阁帆开醒酒风。此景几回成昨忆，输君吟断水云中。


　　其二（清・黄景仁）
　　七言律诗　押庚韵　　显示自动注释
梦回长乐起钟声，心事惭乖鸥鹭盟。苦忆梅花寻庙市，愁随鸿信到江城。

移家葛令图虽就，拔宅淮王术未精。君念北堂应及我，早将消息寄难兄①。

按：① 时令兄蕙庄亦奉母居京师。

题周上舍爱莲出关诗后（清・黄景仁）
　　七言律诗　押尤韵　　显示自动注释
吴侬生长水烟柔，谁识卢龙万里秋。才到上京方可赋，山看绝塞始言游。

但教珠玉常盈抱，便有冰霜不上头。对此自惭飞动意，草堂风雪看吴钩。


正月见桃花盛开且落矣（清・黄景仁）
　　七言律诗　押先韵　　显示自动注释
纷飞红雨欲漫天，不信东风此地偏。才报春来曾几日，忽惊花落又今年。

半生每恨寻芳晚，万事都伤得气先。寄语渔郎莫相过，早逃蜂蝶去游仙。


明日遂雨（清・黄景仁）
　　七言律诗　　　显示自动注释
昨诗似病天不雨，晓闻瓦沟戛玉如。方知是物有时有，颇愿此声无处无。

薄寒绕座聊顿袖，细点入窗频徙书。何当径放舟一叶，五湖三江看跳珠。


送陈理堂学博归江南 其一（清・黄景仁）
　　七言律诗　押真韵　　显示自动注释
一肩行李一吟身，旅食京华计苦辛。草长莺飞宜径去，石泉槐火又重新。

从来易水难为别，除却江南不算春。下水船中天上坐，布帆安稳作归人。


　　其二（清・黄景仁）
　　七言律诗　押尤韵　　显示自动注释
闲坊冷曲共嬉游，漠漠风情似水柔。二月浓春过病里，十年往事满心头。

狂来每倚三分酒，别去谁消一丈愁。拔脚软红君竟得，不辞典尽ht裘。


　　其三（清・黄景仁）
　　七言律诗　押冬韵　　显示自动注释
闻道宣房未筑宫，下流春汛颇汹汹①。天心是要江河合，地势愁当湖海冲。

莫漫停桡赋花月，先教徙宅避鱼龙。秋来更献平渠策，好共贤书达九重。

按：① 时扬州患水。

　　其四（清・黄景仁）
　　七言律诗　押寒韵　　显示自动注释
欲换头衔爱冷官，如君无意得来难。醉时欲碎珊瑚树，醒后仍餐苜蓿盘。

但去莫嫌经舍窄，就中差觉宦途宽。江山诗酒须行意，好为师儒一洗酸。


送嵇立亭归梁溪（清・黄景仁）
　　七言律诗　押微韵　　显示自动注释
o送人归不自归，都门柳色故依依。春寒未免欺驼褐，野性行当遂鹿菲。

去路江湖随地阔，到时樱笋入筵肥。为君更诵还山乐，第二泉边一浣衣。


苦雨（清・黄景仁）
　　七言律诗　押尤韵　　显示自动注释
雨脚如丝苦未收，凉深五月尽披裘。一方坐对堂坳水，万里心悬瓠子流。

底事孤萤明入夜，最怜百草烂先秋。三间老屋浑防塌，可笑先生不自谋。


与稚存话旧 其一（清・黄景仁）
　　七言律诗　押真韵　　显示自动注释
如猿夜雁嗥晨，剪烛听君话苦辛。纵使身荣谁共乐，已无亲养不言贫。

少年场总删吾辈，独行名终付此人。待觅他时养砂地，不辞暂踏软红尘。


　　其二（清・黄景仁）
　　七言律诗　押庚韵　　显示自动注释
身世无烦计屡更，鸥波浩荡省前盟。君更多故伤怀抱，我近中年惜友生。

向底处求千日酒，让他人饱五侯鲭。颠狂落拓休相笑，各任天机遣世情。


忆西湖（清・黄景仁）
　　七言律诗　押青韵　　显示自动注释
旧游最忆是西泠，镜里双高未改青。见说穿云开葛岭，不殊洗石出南屏。

几番金碧春边换，何处笙歌月下听。到死不传封禅稿，斯人风节故亭亭。


庚子元夜独坐偶成（清・黄景仁）
　　七言律诗　押蒸韵　　显示自动注释
年年今夕兴飞腾，似此凄清得未曾。强作欢颜亲渐觉，偏多醉语仆堪憎。

云知放夜开千叠，月为愁心晕一层。窃笑微闻小儿女，阿爷何事不看灯。


送邵元直南旋（清・黄景仁）
　　七言律诗　押支韵　　显示自动注释
五年心迹感云泥，再世交情恶别离。聚散不妨成小劫，升沈无计可前知。

o宜东野闻猿惯，谁笑欧阳赋燕痴。寥落酒旗歌板地，不堪君去我游时。


言怀和黍维（清・黄景仁）
　　七言律诗　押删韵　　显示自动注释
不与黄金不与闲，我曹无计破天悭。半生骨相惭分芋，五载乡心o放鹇。

好景渐消头上月，片云常护梦中山。可知来日愁无益，且读离骚画掩关。


移家南旋是日报罢（清・黄景仁）
　　七言律诗　押阳韵　　显示自动注释
朝来送母上河梁，榜底惊传一字康。咫尺身家分去住，霎时心迹判行藏。

岂宜便绝风云路，但悔不为田舍郎。最是难酬亲苦节，欲笺幽恨叩苍苍。


直沽舟次寄怀都下诸友人 其一（清・黄景仁）
　　七言律诗　押庚韵　　显示自动注释
几年橐笔走神京，剩有扁舟载月明。掉首已拚游万里，怀人犹是坐三更。

座中许郭劳声价，市上荆高识姓名。消得向来尘土梦，被他柔橹一声声。

直沽舟次寄怀都下诸友人 其二（清・黄景仁）
　　七言律诗　押庚韵　　显示自动注释
读书击剑两无成，辞赋中年误马卿。欲入山愁无石髓，便归舟已后莼羹。

生成野性文焉用，淡到名心气始平。长谢一沽丁字水，送人犹有故人情。


舟过杨柳青感旧（清・黄景仁）
　　七言律诗　押青韵　　显示自动注释
此地尚馀杨柳青，昔年献赋记曾经。龙舟凤云中见，广乐钧天水上听。

箧里宫袍犹自艳，梦中彩笔已无灵。阻风病酒情何限，目断孤鸿下晚汀。


沧州晚泊（清・黄景仁）
　　七言律诗　押先韵　　显示自动注释
清风楼下唤停船，顿袖篷窗思惘然。不见中条徵隐士，空怀东海挟飞仙。

人同听雨谁千古，天放看山又十年。沧酒一尊聊自醉，烟波前路正无边。


德州怀汪剑潭（清・黄景仁）
　　七言律诗　押青韵　　显示自动注释
三两初明野戍萤，鼓声催棹向津亭。渐惊济语烟中出，尚怯燕歌梦里听。

岸柳渐消愁鬓绿，市灯犹照故衫青。前游记有汪伦在，岁暮相依作客星。


华不注（清・黄景仁）
　　七言律诗　押虞韵　　显示自动注释
卓地青莲忽千常虎牙森立羊肠纡。更无山附始知峻，尚许客登何患孤。

壮士三周解鞍战，谪仙一去荒济都。试从绝顶俯下界，便是匹练丛花图。


题曾约庵雨中海棠（清・黄景仁）
　　七言律诗　　　显示自动注释
紫棉初绽锦缤纷，晓A廉纤浴绛云。带湿尚堪春一国，晕潮犹长（去）酒三分。

轻阴乍许飞章乞，没骨从教著露匀。省识扶红意辛苦，好将颜色报东君。


鲍叔祠（清・黄景仁）
　　七言律诗　押真韵　　显示自动注释
谁道人心不可淳，此公祠庙至今新。能知有母真良友，若解分财已古人。

倦客饱看翻覆手，短歌聊当送迎神。略嫌慷慨龙门笔，尚有恩仇气未驯。


谐石缘游历下亭（清・黄景仁）
　　七言律诗　押虞韵　　显示自动注释
城外青山城里湖，七桥风月一亭孤。秋云拂镜荒蒲芡，水气销烟冷画图。

邕甫名游谁可继，颍杭胜迹未全输。酒船o傍鸥边舣，携被重来兴有无。


庭下有泉即珍珠泉入明湖之过脉也（清・黄景仁）
　　七言律诗　押东韵　　显示自动注释
跳珠溅雪碧玲珑，L石回栏录曲红。忽现沧溟池沼内，欲回天地桔槔中。

明河影向三霄接，清泺源知一脉通。咫尺名湖输不尽，可知有本是无穷。


定州道中（清・黄景仁）
　　七言律诗　押删韵　　显示自动注释
垂鞭信马未知还，古国鲜虞指顾间。北去云埋秦上谷，西征路出汉中山。

草无断绿难分树，山不停青直到关。待觅冀州千日酒，月明沈醉唱双鬟。


固关（清・黄景仁）
　　七言律诗　押阳韵　　显示自动注释
天与雄关锁晋阳，严城藿颖咔健Ｋ兼绵蔓浑流合，山接黄榆恶岭长。

关吏频年愁岁课，戍兵终日卧云光。前途更在鸟飞外，何似驱车度太行。


旧关道中（清・黄景仁）
　　七言律诗　押尤韵　　显示自动注释
峰尖木杪趁行b，⒖嚅愿柚鸾Я鳌＝ト肷缴钣陶缘兀直从天上望并州。

将军垒畔闲云散，娘子关南暮雨愁。怅眺不知身在险，前旌已下乱冈头。


桕井驿（清・黄景仁）
　　七言律诗　押冬韵　　显示自动注释
石砦荒凉古路封，回头林翠合千重。烟销始见峰围驿，风定方知寺有钟。

乱石似羊空卧草，片云如鹤不栖松。匆匆小憩仍催发，雀跃狂游意渐慵。


平定州（清・黄景仁）
　　七言律诗　押尤韵　　显示自动注释
驱车下岭豁双眸，木末遥明鼓角楼。不少乱山围远障，却开平野受雄州。

云流桃水千滩雪，风动榆关五月秋。好去凭虚倚高阁，回看城郭也销忧。


和毕中丞悼亡诗 其一（清・黄景仁）
　　七言律诗　押虞韵　　显示自动注释
三天都处即清都，薄谪灵华缟袂姝。第一名仙才伉俪，八千里宦共驰驱。

淡装恰倚芙蓉镜，香供频围翡翠炉。二十年来成小劫，碧城归去不同途。


　　其二（清・黄景仁）
　　七言律诗　押先韵　　显示自动注释
我读中丞感逝篇，倩文真觉后空前。禹疏不到相离水，娲补难平有恨天。

花步卜居成昨约，松门誓墓待他年。遥知听漏黄扉日，应抚衣熏一泫然。


醉中登楼（清・黄景仁）
　　七言律诗　押尤韵　　显示自动注释
落叶天边一雁秋，无端此登楼。蛾眉文冕成黔劓，击筑吹篪任马牛。

试问座中谁识祢，岂知今日尚依刘。酒酣长袖临风裕读罢离骚咏四愁。


思家（清・黄景仁）
　　七言律诗　押麻韵　　显示自动注释
客序匆匆换物华，临歧絮语暗咨嗟。门前税急应捐产，江上书归定落花。

有限亲朋谁眼底，无多骨肉况天涯。遥怜儿女高楼夜，未解长安正忆家。


喜郑诚斋先生归新安之信 其一（清・黄景仁）
　　七言律诗　押元韵　　显示自动注释
半生恩遇在师门，古谊真逢衣被温。讵料负书来岁杪，未能立雪侍黄昏。

乌聊云黯离旌色，练雪滩留别泪痕。从此池阳诵襦裤，寸心差拟向朝暾。


　　其二（清・黄景仁）
　　七言律诗　押先韵　　显示自动注释
几多青睐独垂怜，无那操铅癖未捐。稍可报公无一事，不堪回首是经年。

楼传萧相春城里，台访昭明落日边。此地人民望时雨，登临未许重流连。

过张氏废园有感 其一（清・黄景仁）
　　七言律诗　押删韵　　显示自动注释
曲曲青林远远山，荒园寂寞枕溪湾。蘼芜径没饥鼯窜，烟雨楼空旧燕还。

珠钿几经樵叟得，荆扉犹有野人关。我来惆怅斜阳里，落得棠梨半树殷。


　　其二（清・黄景仁）
　　七言律诗　押尤韵　　显示自动注释
夹镜红桥碧似油，主人曾舣木兰舟。春光如此溪山改，明月无情箫管愁。

雪掾重来怅鸲鹆，冬儿何处按凉州。故家杨柳依依绿，飞絮飞花几度秋。


辞家后一日漫兴（清・黄景仁）
　　七言律诗　押支韵　　显示自动注释
城东夹岸杨柳丝，去舟一叶随波移。橹痕著水久方灭，远树接天晴始知。

出门渐有忆家意，前路正逢明月时。陶然一饮送斜日，漠漠远山空所思。


赠曹以南（清・黄景仁）
　　七言律诗　押庚韵　　显示自动注释
龙门会上遇耆英，感激真从道谊生。自是江山归巨手，谁教天地老诗名。

俾经风雨心犹壮，阐谛鱼龙气已平。似我疏狂尚青眼，白云深处伴茶铛。


题所居废园即寄示徐二（清・黄景仁）
　　七言律诗　押先韵　　显示自动注释
客居无聊向长夏，榛莽匝径霏苍烟。黠鼠号树最无赖，饥乌蹲屋绝可怜。

但知今日异咋日，已觉今年非去年。浮瓜沈李岂不乐，为少数顷山中田。


登北固楼（清・黄景仁）
　　七言律诗　押尤韵　　显示自动注释
振衣直上最高楼，吴楚青苍一望收。此地山形常北顾，千年江水自东流。

乾坤莽莽鱼龙气，今古只ㄔ鲁睢２痪】窭阶卟缀＃一拳天与压潮头。


僧舍客感（清・黄景仁）
　　七言律诗　押阳韵　　显示自动注释
借得蒲团坐上方，偏因结习感苍茫。虫声先候满山馆，雨气四时寒石床。

自是客情多黯淡，更兼风景足凄凉。试听十二芙蓉漏，一入空宵分外长。


夜偕蒋大荡桨青波涌金之间乘兴直过孤山至六一泉（清・黄景仁）
　　七言律诗　押元韵　　显示自动注释
桥外寒云柳外村，廿年心事此中论。三更凉月白堕水，十里芰荷香到门。

何处可招和靖鹤，此间应有谪仙魂。湖山满目谁相饷，扣棹长怀地主恩。


渡钱唐怀蔡芝山剡中（清・黄景仁）
　　七言律诗　押蒸韵　　显示自动注释
平沙初院３碧冢古思茫茫倚槛增。满目云山迷剡北，过江灯火作西兴。

几株玉麈挥南渡，一夜银凫走六陵。不尽兴亡成独吊，扁舟风雪兴谁乘。


答仇一鸥和韵（清・黄景仁）
　　七言律诗　押先韵　　显示自动注释
连旬买棹圣湖边，花月从来不计钱。玉笛楼台连夜雨，绿杨城郭万家烟。

逢君陌上鞭双控，醉我斋头被共眠。径许携琴日相访，新诗吟入晚凉天。


桐江舟望（清・黄景仁）
　　七言律诗　押尤韵　　显示自动注释
来是深冬去是秋，萧萧风景动羁愁。一番迎送无情甚，如此飘零得已不。

帆势如鹰掠秋水，涛痕似马挟归舟。溪山怅好常相待，几日闲踪许暂留。


题萍乡旅店（清・黄景仁）
　　七言律诗　押阳韵　　显示自动注释
楚昭遗迹号萍乡，鸟道盘纡一水长。有客南行探衡岳，浮云西去是潇湘。

飘零湖海频看剑，蹭蹬风尘o举觞。草草题诗又催发，马头残雪耐斜阳。


南昌（清・黄景仁）
　　七言律诗　押麻韵　　显示自动注释
章江西带郡楼斜，金碧参差焕晓霞。帝子珠帘郧锼，王孙铜狄怅龙沙。

人经白社风犹古，客过松门发已华。我欲乘风问萧史，千年鸾鹤属谁家。


寄洪对岩 其一（清・黄景仁）
　　七言律诗　押豪韵　　显示自动注释
霜雪天边首重搔，君诗读罢诵离骚。湘江一夜浪头白，苦竹三更猿啸高。

摇落o伤王粲目，风尘谁解慕容刀。无才我愧长沙客，忆煞东吴旧酒豪。


　　其二（清・黄景仁）
　　七言律诗　押侵韵　　显示自动注释
南冠学戴竟何心，落日登临怆别深。岳麓天高归雁急，苍梧野尽暮云沈。

江山惨淡埋骚客，身世凄凉变楚音。昨梦湘灵烦寄语，此间千载待君吟。


夜卧忽醒辗转不寐（清・黄景仁）
　　七言律诗　押庚韵　　显示自动注释
孤衾辗转夜已半，纸帏索索阴寒生。一事不思睡将熟，多时欲病梦欲惊。

乍闻骤雨响来枕，却忆杏花开满城。今宵大抵不成寐，更有檐际风铃声。


味辛客游浙西余顷从楚南归不得即见怅然赋 其一（清・黄景仁）
　　七言律诗　押真韵　　显示自动注释
不见云溪赵夫子，匆匆芳序变萧辰。举头秋月思前度，到眼青山忆故人。

握别霜天情似昔，折残楚畹泪犹新。南行多少闻猿意，拟共莼鲈一细陈。


　　其二（清・黄景仁）
　　七言律诗　押萧韵　　显示自动注释
谁知踪迹亦飘讽，藉草吟风兴寂寥。叶落江关秋瑟瑟，雁来泽国水迢迢。

此时应理吴淞楫，有梦还随歇浦潮。遥溯秣陵佳会近，停樽一为破无聊。


皖城（清・黄景仁）
　　七言律诗　押庚韵　　显示自动注释
登楼谁遗客中情，好古心长人代更。想像藓碑摩四绝，迷茫野寺访三城。

沙痕半没浮鹅界，水气全销积铁精。短帽萧萧行盼久，夕波寒蓼自纵横。


乌江项王庙（清・黄景仁）
　　七言律诗　押侵韵　　显示自动注释
美人骏马甫沾襟，遽使江东阻壮心。子弟重来无一骑，头颅将去值千金。

谁言刘季真君敌，毕竟诸侯负汝深。莫向寒潮作悲怒，歌风台址久消沉。

别陈秋士次韵（清・黄景仁）
　　七言律诗　押尤韵　　显示自动注释
久分张帆驶去流，停桡三日为君留。云山平变将行色，风月分悬别夜愁。

后约尺书勤远寄，前途一刺慎轻投。自知无事关飞动，迟尔名山十载游。


次韵赠蒋师退时偕洪稚存客维扬并怀高东井 其一（清・黄景仁）
　　七言律诗　押支韵　　显示自动注释
南部烟花水部诗，故人跨鹤久相期。江湖贫病逢青眼，兄弟文章见白眉。

三舍日长谈未倦，二分月好客先知。窗梧渐有秋消息，莫放长帘@地垂。


　　其二（清・黄景仁）
　　七言律诗　押灰韵　　显示自动注释
趋庭多暇日追陪，屈指江东有数才。岂意司成三座设，浪随都讲一樽开①。

风前念旧弦同曲，句里生温玉是胎。何限新知生别感，满衣清露独徘徊。

按：① 时在定甫先生座，即其尊人也。

偕嵇秋云昆仲登九龙山（清・黄景仁）
　　七言律诗　押尤韵　　显示自动注释
故人邀看九龙秋，历级穿云最上头。但有长天随海尽，不知大地与波浮。

半岩啸落惊山鬼，万壑风生撼佛楼。我本山中老猿鹤，愿携藤竹日相求。


述怀示友人 其一（清・黄景仁）
　　七言律诗　押歌韵　　显示自动注释
□□□□拥翠螺，买山心事半蹉跎。栖迟人海营巢拙，潇洒江村入梦多。

手锸尚随穷阮籍，腰围频减瘦维摩。相逢素友皆愁绝，日暮天寒不奈何。


　　其二（清・黄景仁）
　　七言律诗　押真韵　　显示自动注释
自过中年厌此身，劳劳生计为衰亲。早无能事谐流辈，o有伤心胜古人。

篱下寒花非笑伴，檐前饥雀是□宾。街东日日期相访，愁盼风前一绺尘。