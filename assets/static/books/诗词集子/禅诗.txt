禅诗一百首

*

1身是菩提树，心如明境台，时时勤拂试，莫使有尘埃。（神秀示法诗）
2菩提本无树，明境变非台，本来无一物，何处惹尘埃。（六祖示法诗）
3处处逢归路，头头达故乡。本来成现事，何必待思量。（神照本如开悟诗）
4金屑眼中翳，衣珠法上尘。已灵犹不重，佛视为何人。（文偃诗）
5几年个事挂胸怀，问尽诸方眼不开。肝胆此时俱破裂，一声江上待O来。（分庵主开悟诗）
6焰里寒冰结，杨花九月飞。泥牛吼水面，木马逐风嘶。（本寂诗）
7 三十年来寻剑客，几回落叶又抽枝。自从一见桃花后，直到如今更不疑。（灵云志勤开悟诗）
8山前一片闲田地，叉手叮咛问祖翁；几度卖来还自买，为怜松竹引清风。（五祖清演开悟诗）
9空门不肯出，投窗也太痴。百年钻故纸，何日出头时。（神赞蜂子投窗诗）
10常忆西湖处士家，疏枝冷蕊自横斜。精时一片当时事，只欠清香不欠花。（虚舟普度墨梅诗）
11南去北来休便休，白草吹尽楚江秋。道人不是悲秋客，一任晚山相对悉。（程颢题淮南寺诗）
12岩上桃花开，花从何处来?灵支才一见，回首舞三台。（觉海法因庵主开悟诗）
13吾心似秋月，碧潭清皎洁。列物堪比伦，教我如何说。（寒山吾心诗）
14孤云将野鹤，岂向人间住？莫买沃洲山，时人已知处！（刘长卿送上人诗）
15我有一方便，价值百匹练。相打长伏弱，到死 不入县。（王梵志我有诗）
16南台静坐一炉香，终日凝然万虑忘。不是息心去妄想，都缘无事可商量。（守安南台静坐诗）
17六祖当年不丈夫，倩人书壁自糊涂。分明有偈言无信，却受他家一钵盂。（悟新诗）
18山县萧条早放衙，莲塘无主自开花。三叉路口炊烟起，自瓦青旗一二家。（惠洪诗）
19他人骑大马，我独骑驴子。回顾担柴汉，心下较些子。（王楚志他人诗）
20一树春风有两般，南枝身暧北枝寒。现前一段西来意，一片西飞一片东。（了元诗）
21祖师遗下一只履，千古万古播人耳。空自肩担跣足行，何曾踏着自家底。（五祖演云诗）
22_是心中火，能烧功德林。欲行菩萨道，忍辱护真心。（寒山诗）
23独坐清谈久亦劳，碧松燃火暖衾袍。夜深童子唤不起，猛虎一声山月高。（俞紫芝诗）
24碧涧泉水清，寒山月华白。默知神自明，观空境逾寂。（寒山诗）
25苍苍竹林寺，杳杳钟声晚。荷笠带斜阳，青山独归远。（刘长卿送灵澈诗）
26眼入毫端写竹真，枝掀叶举见精神。因知幻物出天象，问取人间老斫轮。（黄庭坚题子瞻墨竹诗）
27亭亭菊一枝，高标矗晚节。云何殷红色，殉道应流血。（弘一咏菊）
28岭上白云舒复卷，天边皓月去还来。低头却入茅檐下，不觉呵呵笑几回。（白云端禅师诗）
29岁月人间促，烟霞此地多。殷勤竹林寺，能得几回过。（朱放题竹林寺诗）
30众星罗列夜明珠，岩点孤灯月未治。圆满光华不磨莹，挂在青天是我心。（寒山众星诗）
31城外土馒头，馅草在城里。一人吃一个，莫嫌没滋味。（王梵志禅诗）
32步步穿篱入境幽，松高柏老几人游；花开花落非僧事，自有清风对碧流。（牛仙客沼寺诗）
33尽日寻春不见春，芒鞋踏遍陇头云。归来笑拈梅花嗅，春在枝头已十分。（梅花尼嗅梅诗）
34终南最佳处，禅诵出青霄。群木沉幽寂，疏烟泛寥。（司空图牛头诗）
35为爱寻光纸上钻，不能透处几多般。忽然撞着来时路，始觉半生被眼瞒。（守端蝇子透窗诗）
36君不见，三界之中纷扰；只为天明不了绝。一念不生心澄然。无去无来不生灭。（拾得诗）
37自笑老夫h力败，偏恋松岩爱独游。可叹往年至今日，任运还同不系舟。（拾得自笑诗）
38不是风幡不是心，迢迢一路绝追寻。白云本自无遗迹，飞落断崖深更深。（草堂清禅师诗）
39千尺丝纶直下垂，一波才动万波随。夜静水寒鱼不食，满船空载明归。（德诚船居寓意诗）
40不是风兮不是幡，清霄何事撼琅b。明时不用论公道，自在闲人正眼看。（圆通仙禅师诗）
41玉在池中莲出水，污染不能绝方比。大家如是苦承当，洞庭一夜秋风起。（佛印玄禅师诗）
42七百僧中选一人，本来无物便相亲。夜传衣钵曹溪去，铁树开花二月春。（草堂清禅师诗）
43尘劳迥脱事非常，紧把绳头做一场。不是一番寒彻骨，争得梅花扑鼻香。（希运诗）
44卢陵米价逐年新，道听虚传未必真。大意不须歧路问，高低宜见本来人。（黄龙慧面禅师诗）
45荷衣松食住深云，盖是当年错见人。埋没一生心即佛，万年千载不成尘。（楚云南禅师诗）
46师资缘会有来由，明镜非占语暗投。坏却少林穷活计，橹声摇月过沧洲。（萝庐禅师诗）
47万境万机俱寝息，一知一见尽消融。闲闲两耳全无用，坐到晨鸡与暮钟。（石屋山居诗）
48过去事已过去了，未来不必预思量。只今只道只今句，梅子熟时子香。（石屋山居诗）
49白云深处拥雷峰，几树寒梅带雪红。斋罢垂垂浑人意，庵前潭影落疏钟。（曼殊住西湖白云禅院作此诗）
50白首重来一梦中，青山不改旧时容。鸟啼月落桥边寺，倚枕犹闻半夜钟。（孙觌枫桥三绝诗）
51残年不复徙他帮，长与两禅同夜G。坐到更深都寂寂，雪花无数落天窗。（陈与义与智老天经夜坐诗）
52云痕变灭一兴亡，铃语沉沉碣草荒。立马城阴高处望，塔尖留得古斜阳。（何振贷铁塔诗）
53鸟舍凌波肌似雪，新持红叶索题诗。还卿一钵无情泪，恨不相逢未髦时。（曼殊本事诗）
54刀斧斫不开，灵机绝点埃。清风扫残雪，和气带春回。（退谷云诗）
55白牛常在白云中，人自无心牛亦同。月透白云云影白，白云明月任西东。（普明禅师牧牛颂诗）
56年老心闲无外事，麻衣草座亦容身。相逢尽道休官好，林下何曾见一人。（灵澈东林寺酬韦丹刺史诗）
57狂心歇处幻身融，内外根尘色即空。没澈灵明无挂碍，千差万别一时通。（圆瑛常州天宁禅寺定后口占）
58山头禅室挂僧衣，窗外无人溪鸟飞。黄昏半在山下路，却听泉声恋翠微。（孟浩然过融上人兰若诗）
59香芭冷透波心月，绿叶轻摇水面风。出守出时君看取，都芦只在一池中。（佛鉴勤禅师诗）
60千年苔树不成春，谁信幽香似玉魂。霁雪满林无月晒，点灯吹角做黄昏。（虚堂智愚禅师古梅诗）
61一度林前见远公，静闻真语世情空。至今寂寞禅心在，任起桃花柳絮风。（栖白寄白山景禅师诗）
62西禅寺古振唐风，百丈怡山一脉通。坐破薄团卷帘笑，风光不减荔枝红。（苏渊雷题西禅寺诗）
63放出沩山水轱牛，无人坚执鼻绳头。绿杨芳草春风岸，高卧横眠得自由。（怀海沩山牯牛诗）
64ㄗ云游出世尘，兼无瓶钵可随身。逢人不说人间世，便是人间无事人。（杜荀鹤赠质上人诗）
65四大由来造化工，有声全贵里头空。莫嫌不与凡夫说，只为宫商调不同。（人人谂鱼鼓颂诗）
66青灯一点映窗纱，好读楞严莫忆家。能了诸缘如幻梦，世间唯有妙莲花。（王安石和诗赠女）
67手把青秧插满田，低头便见水中天。心地清净方为道，退步原来是向前。（契此播秧诗）
68空门寂寂淡吾身，溪雨微微洗客尘。卧自白云情未尽，任他黄鸟醉芳春。（可止精舍遇雨诗）
69一念空时万境空，重重关隔豁然通。东西南北了无迹，只此虚玄合正宗。（日本一山国师牧牛颂诗）
70千峰顶上一间屋，老僧半间云半间。夜晚云随风雨去，到头不似老僧闲。（志芒千峰顶上诗）
71溪水清涟树老苍，行穿溪树踏春阳。溪深树密无人处，惟有幽花渡水香。（王安石天童山溪上诗）
72滔滔不持戒，兀兀不做禅。酽茶三两碗，意在头边。（慧寂诗）
73大梅梅子熟，庞老已先知。正眼验真妄，相逢拍手归。（桦源岳禅师诗）
74欲悟色空为佛事，故栽芳树在僧家。细看便是华严偈，方便冈开智慧花。（白居易僧院花诗）
75溪声便是广长舌，山色岂非清净身。夜来八方四午偈，他日如何举似人。（苏轼赠东林K长老诗）
76藏身无迹更无藏，脱体无依便厮当。古镜不磨还自照，淡烟和露湿秋光。（无名禅师诗）
77草堂名刹岁年深，三藏谈经事莫寻。唯有千章云木在，风来犹作海潮音。（溥光题草堂诗）
78是风是幡君莫疑，百草丛中信步归。王道太平列忌讳，戏蝶流茑绕树飞。（自得晕禅师诗）
79海门瘦月远无斜，潮退虚声吼白沙。短袖闲叉无事乎，荆山野寺看梅花。（吕留良悟空寺观梅花）
80终日看天不举头，桃花烂漫始抬眸。饶君更有遮天网，透得牢关即便休。（何山守开悟诗）
81一榻萧然傍翠阴，画扃松户冷沉沉。懒融得到平常地，百鸟街花无处寻。（祖印明禅师诗）
82黄梅席上数如麻，句里呈机事可嗟。真是本来无一物，青天白日被云遮。（西塔禅师诗）
83麻砖作镜不为难，忽地生光照大千。堪笑坐禅求佛者，至今牛上更加鞭。（佛印元禅师诗）
84卢陵米价播诸方，高唱轻酬力未当。觌面不干升斗事，悠悠南北谩猜量。（长灵卓禅师诗）
85语路分明在，凭君仔细看。和雨西风急，近火转加寒。（道吾真禅师诗）
86卓尔难将正眼窥，迥超今古类难齐。苔封古殿无人侍，月锁苍梧凤不栖。（丹霞淳禅师诗）
87炉熏细细烧禅房，竹日晖晖映短墙。安得买邻珙岁晚，钵盂分饭共绳床。（李彭E友赠诗）
88众生诸佛不相侵，山自高兮水自深。万别千差明底事，鹧鸪啼处百花深。（曼殊迟友诗）
89云树高低迷古墟，问津何处觅长沮。渔郎行人深林处，轻叩扉门问起居。（曼殊本事诗）
90九年面壁成空相，持锡归来悔晤卿。我本负人今已矣，任他人作乐中筝。（曼殊本事诗）
91春雨楼头尺八箫，何时归看浙江潮。芒鞋破钵无人识，踏过樱花第几桥。（曼殊本事诗）
92雨在时时黑，春归处处青。山深失小寺，湖尽得孤亭。（唐庚栖禅暮归书所见诗）
93春看湖烟腻，晴摇野水光。草青仍过雨，山紫更斜阳。（唐庚栖禅暮归书所见诗）
94窗外芭蕉要半庵，心番一炷静中参。云霞幻灭寻常事，禅定莫如是钵悬。（亦苇禅定诗）
95言从天竺诗，偶步下云房。新霁铃声活，晨炊松叶香。
片云驻灵石，一鸟E松篁。 檐下花仍在，禅心但坐忘。（俞明震于竺诗）
96湖上春光已破悭，湖边杨柳拂雕栏。算来不用一文买，输与山僧闲往来。（道济诗）
97负郭幽居一林清，残花寂寂水泠泠。夜深宴坐无灯火，卷土疏帘月满庭。（李光新年杂诗）
98春雪满空来，触处是花开。不知园里树，哪个是真梅。（讷堂思禅师诗）
99契阔死生君莫问，行云流水一孤僧。无端狂笑无端器，纵有欢肠已似冰。（曼殊诗）
100清风楼上赴官斋，此日平生眼豁开。方信普通年事远，不从葱岭带将来。（越山师开悟诗）

 
 

 




 

 



 

                                2、禅与诗
1、禅
   禅，是一种方法，禅那，静虑，思维修。四禅八次第定，以心传心，明心见性，都是一种方法，调整身心，彻悟本来。方法的丰富、演变，遂成为一种法门。
禅是一个宗派，禅宗。佛教中国化的产物。禅是佛心，在佛教中居于核心的地位。禅是本体的展现，是绝对的境界，是生命的无限与永恒，是本来的自我。
2、诗
“诗言志，歌永言。”――《虞书》
   “诗者，志之所在也。在心为志，发言为诗。情动于中而形于言，言之不足，故嗟叹之；嗟叹之不足，故永歌之；永歌之不足，不知手之舞之，足之蹈之也。情发于声；声成文，谓之音。”――《诗"大序》
3、禅诗
   东晋后诗歌与佛教发生关联，玄言诗，玄言清谈为基调，诗人与僧人交往。唐宋，禅对诗的渗透，诗对禅的表述，双向互动，这一时期，也是禅宗广泛传播，禅风大振，禅诗的创作异常丰富。禅诗的创作一直持续到近现代，直到今天仍有人写禅诗。时间跨度很长，作品很多，数万首，类别、层次都非常多。禅诗的创作是佛教中国化，与中国文化交融、创造的过程，也是一个见证。

 

3、禅诗集萃


淡欲粗茶素味甘，红尘深处炼心丹。

无形妙谛常参悟，两袖清风即是禅。


黑白纵横通极玄，枰中日月一禅天。

东西南北风过也，吾自悠然地上仙。


 

黄檗希运诗

千岩万壑不辞劳，远看方知出处高。

溪涧岂能留得住，终归大海作波涛。


 

怀浚示法诗

家在闽山东复东，其中岁岁有花红。

而今再到花红处，花在旧时红处红。


 

呈芙蓉楷禅师

悬崖撒手任纵横，大地虚空自坦平。

照壑辉岩不借月，庵头别有一帘明。


 

宋．道济和尚

五月西湖凉似秋，新荷吐蕊暗香浮。

明年花落人何在，把酒问花花点头。


 

颂平常心是道

春有百花秋有月，夏有凉风冬有雪，

若无闲事挂心头，便是人间好时节。

 

--无门慧开


世事纷纷如闪电，轮回滚滚似云飞；

今日不知明日事，那有工夫论是非。



 

忘惶

方春不觉来朱夏，秋色蝉鸣翠影斜。

夜来风急柴扉破，满地霜铺落叶花。

           --投子义青


 

颂投子答月圆未圆

圆缺曾伸问老翁，石龟衔子引清风。

咋朝木马潭中过，踏出金乌半夜红。

             --投子义青



 

憨山德清

底事分明在已弓，不须向外问穷通。

但能角处回光照，莫被尘劳困主公。


 

寒 山

自乐平生道，烟萝石洞间，野情多放旷，常伴白云闲。

有路不通世，无心孰可攀？石床孤夜坐，圆月上寒山。



 

船子德诚禅师示法诗・颂钓者

千尺丝纶直下垂，一波才动万波随．

夜静水寒鱼不食，满船空载月明归．


 

《雨后欲寻天目山，问元骆二公溪路》

昨夜云生天井东，春山一雨一回风。

林花解逐溪流下，欲上龙池通不通。


 

《题僧院》

虎溪闲月引相过，带雪松枝挂薜萝。

无限青山行欲尽，白云深处老僧多。


 

赠琴僧

太古清音发指端，月当松顶夜堂寒，

悲风流水多呜咽，不听希声不用弹。

                -- 雪窦重显


 

何山守旬

终日看天不举头，桃花烂漫始抬眸．

饶君更有遮天网，透得牢关即便休．


 

唐代僧人咏梅诗

火虐风嚎水渍根，霜皴雪皱古苔痕；

东风未肯随寒暑，又蘖清香与返魂．



奇异根苗带雪鲜，不知何代别西天。

淤泥深浅人不识，出水方知是白莲。

松下无人一局残，空山松子落棋盘。

神仙更有神仙著，千古输赢下不完。



举头天外看无云，谁似人间吾辈人。

荆棘丛中行放脚，月明帘下暗藏身。


四大犹来造化功，有声全贵里头空。

莫怪不与凡夫说，只为宫商调不同。


白纸无端黑笔书，分明一句却模糊。

清灯夜雨湘江上，添得平沙落雁图。



若言琴上有琴声，放在匣中何不鸣。

若言声在指头上，何不于君指上听。



 

虚堂智愚禅师的古梅诗

千年苔树不成春，谁信幽香似玉魂？

霁雪满林无月丽，点灯吹角做黄昏・


 

《归岑山过惟审上人别业》

禅客无心忆薛萝，良然行径向山多.

知君欲问人间事，始与浮云共一过。

 

诗僧灵澈:《东林寺酬韦丹刺史》

年老心闭无外事，麻衣草履亦容身。

相逢尽道休官好，林下何曾见一人。


 

王维《书事》

“轻阴阁小雨，深院昼庸开。

坐看苍苔色，欲上人衣来。”


 

王维《鸟鸣涧》

“人闲桂花落，夜静春山空。

月出惊山鸟，时鸣深涧中。”


 

王维《辛夷坞》

“木末芙蓉花，山中发红萼。

涧户寂无人，纷纷开且落。”

 

布袋和尚

手把青秧插满田，低头便见水中天，

心地清净方为道，退步原来是向前。

 

善慧大士

空手把锄头，步行骑水牛，

人从桥上过，桥流水不流。


 

柴陵郁禅师

我有明珠一颗，久被尘劳封锁。

今朝尘尽光生。照破山河万朵。



晨钟入梦唤君眠，春至三门自在闲，

弹指伏毫本易事，案山清供眼前颠。


   

净慧一 庭前柏子

黄墙铁网院门红，柏子新栽仰古风。

自比赵州行脚到，愧无禅悦与人同。


 

觉海法因庵主

岩上桃华开，花从何处来？

灵云婵一见，回首舞三台．




 

苍雪大师

“南台静坐一炉香，终日凝然万虑亡。

不是息心除妄想，只缘无事可思量”


 

文益禅师偈

拥毳对芳丛，由来趣不同。发从今日白，花是去年红。

艳冶随朝露，馨香逐晚风。何须待零落，然后始知空。


 

 

刘悟元诗偈

悟道诗

勘破浮生一也无，单身只影走江湖。鸢飞鱼跃藏真趣，绿水青山是道图。

大梦场中谁觉我，千峰顶上视迷途。终朝睡在鸿蒙窍，一任时人牛马呼。



 

宋．何山守诗

终日看天不举头，桃花烂漫始抬眸。

饶君更有遮天网，透得牢关即便休。


 

宋．灵沏禅师诗

东庵每见西庵雪，下涧常流上涧泉，斗夜白云消散后，一轮明月到床前。



 

李商隐诗选

无题

来是空言去绝踪，月斜楼上五更钟。梦为远别啼难唤，书被催成墨未浓。

蜡照半笼金翡翠，麝熏微度绣芙蓉。刘郎已恨蓬山远，更隔蓬山一万重。




 

寄碧岩道光法师

万事悠悠心自知，强颜于世转参差。

移床独向秋风里，卧看蜘蛛结网丝。


 

江宁夹口

落帆江口月黄昏，小店无灯欲闭门。

半出岸沙枫欲死，系船犹有去年痕。



太古清音发指端,月当松顶夜堂寒.

悲风流水多呜咽,不听希声不用弹.





 

夏日过青龙寺谒操禅师

唐.王维

龙钟一老翁，徐步谒禅宫。欲问义心义，遥知空病空。

山河天眼里，世界法身中。莫怪销炎热，能生大地风。


 

 

碧流寺

唐.牛仙客

步步穿篱入静幽，松高柏老几人游。

花开花落非僧事，自有清风对碧流。

 

4、五言禅诗（20首）

 

身是菩提树，心如明镜台。时时勤拂拭，莫使有尘埃。

菩提本无树，明镜亦非台。本来无一物，何处惹尘埃。

东山西岭青，雨下却天晴。更问个中意，鹁鸠生鹞鹰。

牵驴饮江水，鼻吹波浪起。岸上蹄踏蹄，水中嘴连嘴。


云开空自阔，叶落即归根。回首烟波里，渔歌过远村。

鹤立松梢月，鱼行水底天。风光都占断，不费一文钱。

饥来要吃饭，寒到即添衣。困时伸脚睡，热处爱风吹。

心随万境转，转处实能幽。随流识得性，无喜亦无忧。


远观山有色，近听水无声。春去花犹在，人来鸟不惊。

打鼓弄琵琶，相逢两会家。君行杨柳岸，我宿渡头沙。

人闲桂花落，夜静春山空。月出惊山鸟，时鸣春涧中。

击水鱼头痛，穿林宿鸟惊。黄昏不击鼓，日午打三更。


黄昏鸡报晓，半夜日头明。惊起雪师子，瞠开红眼睛。

晓风杨柳岸，春色杏花墙。暑雨琴棋润，熏飚枕簟凉。

枯树云充叶，凋梅雪作花。击桐成木响，蘸雪吃冬瓜。

碧落静无云，秋空明有月。林下道人幽，相看情共悦。


烟收山谷静，风送杏花香。永日萧然坐，澄心万虑忘。

兴来美独往，胜事空自知。行到水穷处，坐看云起时。

吾心似秋月，碧潭清皎洁。无物堪比伦，教我如何说！

泥佛不渡水，神光照天地。立雪如未休，何人不雕伪？

 

5、七言禅诗（30首）

手把青秧插满田，低头便见水中天。身心清净方为道，退步原来是向前。

春有百花秋有月，夏有凉风冬有雪。若无闲事挂心头，便是人间好时节。

佳人睡起懒梳头，把得金钗插便休。大抵还他肌骨好，不涂红粉也风流。

静听凉飚绕洞溪，渐看秋色入冲微。渔人拨破湘江月，樵父踏开松子归。

西河狮子九州闻，抖擞金毛众兽宾。哮吼一声天地静，五湖四海奉明君。


万象丛中独露身，唯人自肯乃方亲。昔时谬向途中觅，今日看如火里冰。

青山门外白云飞，绿水溪边引客归。莫怪坐来频劝酒，自从别后见君稀。

烟暖土膏农事动，一犁新雨破春耕。郊原渺渺青无际，野草闲花次第生。

 劝君不用苦劳神，唤作平常转不亲。冷淡全然没滋味，一回举起一回新。

 去年别我龙沙岸，今日逢君楚水滨。相别相逢两无语，落花啼鸟又残春


两岸芦花一叶舟，凉风深夜月如钩。丝纶千尺慵抛放，归到家山即便休。

世路风波不见君，一回见面一伤神。水流花落知何处，洞口桃源别是春。

金鳞透网欲吞舟，一向冲波逆水流。却被渔翁闲引钓，随波逐浪漫悠悠。

亲到桃源景物幽，一壶明月湛如秋。反思洞口春残日，无数红英逐水流。

碧波深处钓鱼翁，抛铒牵丝力已穷。一棹清风明月下，不知身在水晶宫。


东街柳色拖烟翠，西巷桃华相映红。左顾右盼看不足，一时分付与春风。

山花似锦水如蓝，突出乾坤不露颜。曾踏武陵溪畔路，洞中**异人间。

雨前不见花间叶，雨后浑无叶底花。蝴蝶纷纷过墙去，不知**落谁家。

百尺竿头不动人，虽然得入未为真。百尺竿头须进步，十方世界是全身。

一拳拳倒黄鹤楼，一翻鹦鹉洲。有意气时添意气，不风流处也风流。


荷叶团团团似镜，菱角尖尖尖似锥。风吹柳絮毛球走，雨打梨花蛱蝶飞。

身世悠悠不系舟，得随流处且随流。今朝有酒今朝醉，明日无钱明日愁。

色见声求也不妨，百花影里绣鸳鸯。自从识得金针后，一任风吹满袖香！

散尽浮云落尽花，到头明月是生涯。天垂六幕千山外，何处清风不旧家？

闻见觉知非一一，山河不在镜中观。霜天月落夜将半，谁共澄潭照影寒？


言下忘言一时了，梦中说梦两重虚。空花哪得兼求果，阳焰如何更觅鱼？

云收空阔天如水，月载亘娥四海流。惭愧牛郎痴爱叟，一心犹在鹊桥头。

雨洗淡红桃萼嫩，风摇浅碧柳丝轻。白云影里怪石露，绿水光中古木清。

烦恼海中为雨露，无明山上作云雷。镬汤炉炭吹教灭，剑树刀山喝使催。

僧家亦有芳春兴，自是禅心无滞境。君看池水湛然时，何曾不受花枝影？

 

 

 

 


6、欣赏 ：


 

花非花，雾非雾（唐・白居易）
          花非花，雾非雾； 夜半来，天明去。
          来如春梦几时多？去似朝云无觅处！


 
 

     句句是禅，字字是禅。在禅者看来，清净无为的本心，便是禅的大千世界。外部世界的千变万化、千姿百态，尽管实实在在展现在眼前，但在他们，不过是那颗无所不包的“本心”的幻化；而这种外部世界物的外化，不过是过眼云烟，转瞬即逝，终归于无。所以，眼中的花，并非实实在在的花；雾，也并非实实在在的雾。只是“本心”外射的花与雾的“幻化”而已。这些东西，“夜半来，天明去”，瞬间即逝，无影无踪。来的时候，就像那“来如春梦几时多”，突如其来，毫无知觉；去的时候，“去似朝云无觅处”，不可追寻，不可捉摸，无影无踪，全归于“空无”。

特入空门问苦空
             特入空门问苦空，敢将禅事问禅翁；
             为当梦是浮生事？为复浮生是梦中？

――唐・白居易


    空，并非把一切都看成没有。空是虚空，虚空里面自有万物，自有一切包容。佛门对苦与空的体会颇为深切，世间万种苦，所以人间也叫苦海，苦海无边，佛法就是普度众生的慈航。空也是一种觉悟。能认识到四大皆空，觉悟到人生的无常，心性就能够由此而提高。
   梦是否和真实生活一样呢？或者我们的生活在觉悟的人眼里，竟也如同大梦一场？梦中何必争人我，人间的是非又何必斤斤计较？
   对悟者而言，梦如同生活的一面镜子，告诉你所有的执著都是虚空，都是捕风。梦里的一切不能永远挂在你的心上，现实中的一切又何尝不是如此？能在心中常住的，不过是佛性而已。

来时无迹去无踪
               来时无迹去无踪，去与来时事一同；
               何须更问浮生事，只此浮生是梦中。
 ―唐・鸟窠道林禅师
   

  人的生死都毫无痕迹可寻，不知我从哪里来，也不知向哪里去。死生之间，只一件事相同，那就是迷惑。人从生到死，都无法摆脱迷惑。如果不能看破生命中充满了迷惑，那么人就只能陷入迷中一再沉沦，到最后一无所得，恍然一场春梦。

 

7、现代禅诗9首


晚 悟
难易不分事事争，一生能得几回成?
平时只想市中足，到老才知足亦空。
退休生活
早起游园晚泡茶，日间乘兴浪淘沙。
远攀山脊寻奇址，近在盆中弄菜花。
常启诗书推音律，也移车兮教孙娃。
宁神静极休常事，一卷藏经入佛家。

莲 花
绿叶红花翠茎连，劲风摇形水潜天。
污泥难染纯阳性，浊浪不侵贞洁边。
烈日如煎尤自好，雨雹纷打益身坚。
晨珠夜露莹光耀，日色月华满大千。

 

梦入夜摩天
身形紧贴柱峰沿，寸步攀缘总不问。
心澈始登如意界，行殷终入夜摩天。
无风无日无边景，有水有山有碧川。
远瞰星辰依旧在，身浮朗朗白云间。

喜赋《华藏》面世
华字精深古朴真，藏玄纳妙孕元英。
经山原本菩提道，诲海从来智慧心。
普法慈航皈圣境，渡迷醒眼断愚根。
群灵宛悟无忧日，生化金莲返太平。

 

《甘露》 颂
无声《甘露》润精华，寸草承荫展幼芽。
小叶迎风根旺节，闲去遮瀑谷飞霞。
灵光炼石摩珠暖，法两垂专慧力加。
沥沥飘来盈泽福，苍山阅尽是人家。

拜地藏
梦断游神落九华，地藏殿宇拜僧袈。
仰天运智丛山动，卧地除非石径斜。
三界亡真法不爽，诸神据理罪还加。
良心发现灵召座，架上新开百色花。

 

无 题
走廊无故道，塞外尽风沙。
马蹄随形去，梦里到天涯。

雷 雨
夜深雷暴落山前，水拽泥流泛碧川。
恶浪欺人桥断路，归心思去慕航船。