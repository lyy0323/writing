【卷18】

沈谏议召游湖，不赴，明日得双莲於北山下，作一绝持献沈，既见和，又别作一首，因用其韵

诏书行捧缕金笺，乐府应歌相府莲。
莫忘今年花发处，西湖西畔北山前。

生日，蒙刘景文以古画松鹤为寿，且贶佳篇，次韵为谢

问子一室间，宁有千里廓。
尘心洗长松，远意发孤鹤。
生朝得此寿，死籍疑可落。
微言在参同，妙契藏九龠。
故人有奇趣，逸想寄幽壑。
霜枝谢寒暑，云翮无前却。
何须构明堂，未羡巢阿阁。
缅怀别时语，复作数日恶。
诗腴固堪餐，字瘦还可愕。
高标忽在眼，清梦了如昨。
君今哙等伍，志与湛辈各。
岂待相愿言，方为不朽托。
子云老执戟，长孺终主爵。
吾当追松乔，子亦鄙卫霍。

生日，王郎以诗见庆，次其韵，并寄茶二十一片

折杨新曲万人趋，独和先生于J于。
但信椟藏终自售，岂知碗脱本无抚。
A从冰叟来游宦，肯伴J仙亦号儒。
棠棣并为天下士，芙蓉曾到海边郛。
不嫌雾谷霾松柏，终恐虹梁荷栋桴。
高论无穷如锯屑，小诗有味似连珠。
感君生日遥称寿，祝我余年老不枯。
未办报君青玉案，建溪新饼截云腴。

圣灯岩

石室有金丹，山神不知秘。
何必露光芒，夜半惊童稚。

失题

独鹤南飞送好音，山中桥梓共成阴。
深衣伛偻如初命，卮酒从容向晚斟。
城里谁家开寿域，堂东多士作儒林。
清霜未落黄花在，笑折高枝绕鬓簪。

失题二首

足蹑平都古洞天，此身不觉到云间。
抬眸四顾乾坤阔，日月星辰任我攀。

失题二首

山行似觉鸟声殊，渐近神仙简寂居。
门外长溪容净足，山腰苦笋耿盘蔬。
乔松定有藏丹处，大石仍存拜斗余。
弟子苍髯年八十，养生世世授遗书。

失题二首

浮云有意藏山顶，流水无声入稻田。
古木微风时起籁，诸峰落日尽藏烟。

失题二首

平都天下古名山，自信山中岁月闲。
午梦任随鸠唤觉，早朝又听鹿催班。

失题三道

木落沙明秋浦，云卧烟淡潇湘。
曾学扁舟范蠡，五湖深处鸣榔。

失题三道

望断水云千里，横空一抹晴岚。
不见邯郸归路，梦中略到江南。

失题三道

公子只应见画，此中我独知津。
写到水穷天杪，定非尘土间人。

失题一首

读书头欲白，相对眼终青。
身更万事已头白，相对百年终眼青。
看镜白头知我老，平生青眼为君明。
故人相见尚青眼，新贵如今多白头。
江山万里将头白，骨肉十年终眼青。

诗二句

但令有妇如康子，安问生儿比仲谋。

诗二句

叩槛出鱼鼋，诗成一笑粲。

诗二句

千层高阁侵云汉，双派清流透石岩。

诗二句

叶随流水归何处，牛载寒鸦过别村。

诗二句

东家近新富，满地布苔钱。

诗三句

青山南，白石北，
此地嵯峨人不识。

十二月二十八日，蒙恩责授检校水部员外郎黄州团练副使，复用韵二首

百日归期恰及春，余年乐事最关身。
出门便旋风吹面，走马联翩鹊人。
却对酒杯疑是梦，试拈诗笔已如神。
此灾何必深追咎，窃禄从来岂有因。

十二月二十八日，蒙恩责授检校水部员外郎黄州团练副使，复用韵二首

平生文字为吾累，此去声名不厌低。
塞上纵归他日马，城东不斗少年鸡。
休官彭泽贫无酒，隐几维摩病有妻。
堪笑睢阳老从事，为余投檄向江西。

十二月十七日夜坐达晓，寄子由

灯烬不挑垂暗蕊，炉灰重拨尚余薰。
清风欲发鸦翻树，缺月初升犬吠云。
闭眼此心新活计，随身孤影旧知闻。
雷州别驾应危坐，跨海清光与子分。

十二月十四日，夜，微雪，明日早，往南溪小酌，至晚

南溪得雪真无价，走马来看及未消。
独自披榛寻履迹，最先犯晓过朱桥。
谁怜屋破眠无处，坐觉村饥语不嚣。
惟有暮鸦知客意，惊飞千片落寒条。

十一月二十六日，松风亭下，梅花盛开

春风岭上淮南村，昔年梅花曾断魂。
岂知流落复相见，蛮风雨愁黄昏。
长条半落荔支浦，卧树独秀桄榔园。
岂惟幽光留夜色，直恐冷艳排冬温。松风亭下荆棘里，
两株玉蕊明朝暾。海南仙云娇堕砌，
月下缟衣来扣门。酒醒梦觉起绕树，
妙意有在终无言。先生独饮勿叹息，
幸有落月窥清樽。

十一月九日，夜梦与人论神仙道术，因作一诗八句。既觉，颇记其语，录呈子由弟。後四句不甚明了，今足成之耳

析尘妙质本来空，更积微阳一线功。
照夜一灯长耿耿，闭门千息自蒙蒙。
养成丹灶无烟火，点尽人间有晕铜。
寄语山神停伎俩，不闻不见我何穷。

十月二日，将至涡口五里所，遇风留宿

长淮久无风，放意弄清快。
今朝雪浪满，始觉平野隘。
两山控吾前，吞吐久不嘬。
孤舟系桑本，终夜舞澎湃。
舟人更传呼，弱缆恃菅蒯。
平生傲忧患，久矣恬百怪。
鬼神欺吾穷，戏我聊一噫。
瓶中尚有酒，信命谁能戒。

十月二日初到惠州

仿佛曾游岂梦中，欣然鸡犬识新丰。
吏民惊怪坐何事，父老相携迎此翁。
苏武岂知还漠北，管宁自欲老辽东。
岭南万户皆春色，会有幽人客寓公。

十月二十日，恭闻太皇太后升遐，以轼罪人，不许成服，欲哭则不敢，欲泣则不可，故作挽词二章

巍然开济两朝勋，信矣才难十乱臣。
原庙固应祠百世，先王何止活千人。
和熹未圣犹贪位，明德虽贤不及民。
月落风悲天雨泣，谁将椽笔写光尘。

十月二十日，恭闻太皇太后升遐，以轼罪人，不许成服，欲哭则不敢，欲泣则不可，故作挽词二章

未报山陵国士知，v林松柏已猗猗。
一声恸哭犹无所，万死酬恩更有时。
梦里天衢隘云仗，人间雨泪变彤帷。
关雎卷耳平生事，白首累臣正坐诗。

十月十六日记所见

风高月暗云水黄，淮阴夜发朝山阳。
山阳晓雾如细雨，炯炯初日寒无光。
云收雾卷已亭午，有风北来寒欲僵。
忽惊飞雹穿户牖，迅驶不复容遮防。
市人颠沛百贾乱，疾雷一声如颓墙。
使君来呼晚置酒，坐定已复日照廊。
U疑所见皆梦寐，百种变怪旋消亡。
共言蛟龙厌旧穴，鱼鳖随徙空陂塘。
愚儒无知守章句，论说黑白推何祥。
惟有主人言可用，天寒欲雪饮此觞。

十月十四日以病在告独酌

翠柏不知秋，空庭失摇落。
幽人得嘉荫，露坐方独酌。
月华稍澄穆，雾气尤清薄。
小儿亦何知，相语翁正乐。
铜炉烧柏子，石鼎煮山药。
一杯赏月露，万象纷酬酢。
此生独何幸，风缆欣初泊。
誓逃颜跖网，行赴松乔约。
莫嫌风有待，漫欲戏寥廓。
泠然心境空，彷佛来笙鹤。

十月十五日观月黄楼，席上次韵

中秋天气未应殊，不用红纱照座隅。
山上白云横匹素，水中明月卧浮图。
未成短棹还三峡，已约轻舟泛五湖。
为问登临好风景，明年还忆使君无。

石鼻城

平时战国今无在，陌上征夫自不闲。
北客初来试新险，蜀人从此送残山。
独穿暗月朦胧里，愁渡奔河苍茫间。
渐入西南风景变，道边修竹水潺潺。

石苍舒醉墨堂

人生识字忧患始，姓名粗记可以休。
何用草书夸神速，开卷惝U令人愁。
我尝好之每自笑，君有此病何能廖。
自言其中有至乐，适意无异逍遥游。
近者作堂名醉墨，如饮美酒消百忧。
乃知柳子语不妄，病嗜土炭如珍羞。
君於此艺亦云至，堆墙败笔如山丘。
兴来一挥百纸尽，骏马倏忽踏九州。
我书意造本无法，点画信手烦推求。
胡为议论独见假，只字片纸皆藏收。
不减锺张君自足，下方罗赵我亦优。
不须临池更苦学，完取绢素充衾n。

石镜

山鸡舞破半岩云，菱叶开残野水春。
应笑武都山下土，枉教明月殉佳人。

石榴

风流意不尽，独自送残芳。
色作裙腰染，名随酒盏狂。

石塔寺

饥眼眩东西，诗肠忘早晏。
虽然灯是火，不悟钟非饭。
山僧异漂母，但可供一莞。
何为二十年，纪忆作此{左言右由}

石炭

君不见前年雨雪行人断，城中居民风裂_。
湿薪半束抱衾n，日暮敲门无处换。
岂料山中有遗宝，磊落如{上左医右殳下石}万车炭。
流膏迸液无人知，阵阵腥风自吹散。
根苗一发浩无际，万人鼓舞千人看。
投泥泼水愈光明，烁玉流金见精悍。
南山栗林渐可息，北山顽矿何劳锻。
为君铸作百链刀，要斩长鲸为万段。

石芝

土中一掌婴儿新，爪指良是肌骨匀。
是之怖走谁敢食，天赐我尔不及宾。
旌阳远游同一许，长史玉斧皆门户。
我家韦布三百年，只有阴功不知数。
跪陈八簋加六瑚，化人视之真块苏。
肉芝烹熟石芝老，笑唾熊掌沟窈。
老蚕作茧何时脱，梦想至人空激烈。
古来大药不可求，真契当如磁石铁。

食

雄雄曳修尾，惊飞向日斜。
空中纷格斗，彩羽落如花。
喧呼勇不顾，投网谁复嗟。
百钱得一双，新味时所佳。
烹煎杂鸡骛，爪距漫槎牙。
谁知化为蜃，海上落飞鸦。

食槟榔

月照无枝林，夜栋立万础。
眇眇云间扇，荫此八月暑。
上有垂房子，下绕绛刺御。
风欺紫凤卵，雨暗苍龙乳。
裂包一堕地，还以皮自煮。
北客初未谙，劝食俗难阻。
中虚畏泄气，始嚼或半吐。
吸津得微甘，著齿随亦苦。
面目太严冷，滋味绝媚妩。
诛彭勋可策，推毂勇宜贾。
瘴风作坚顽，导利时有补。
药储固可尔，果录讵用许。
先生失膏粱，便腹委败鼓。
日啖过一粒，肠胃为所侮。
蛰雷殷脐肾，藜藿腐亭午。
书灯看膏尽，钲漏历历数。
老眼怕少睡，竟使赤皆努。
渴思梅林咽，饥念黄独举。
柰何农经中，收此困羁旅。
牛舌不饷人，一斛肯多与。
乃知见本偏，但可酬恶语。

食甘

一双罗帕未分珍，林下先尝愧逐臣。
露叶霜枝剪寒碧，金盘玉指破芳辛。
清泉蔌蔌先流齿，香雾霏霏欲e人。
坐客殷勤为收子，千奴一掬奈吾贫。

食荔支二首

丞相祠堂下，将军大树旁。
炎云骈火实，瑞露酌天浆。
烂紫垂先熟，高红挂远扬。
分甘遍铃下，也到黑衣郎。

食荔支二首

罗浮山下四时春，卢橘杨梅次第新。
日啖荔支三百颗，不辞长作岭南人。

始於文登海上，得白石数升，如芡实，可作枕。闻梅丈嗜石，故以遗其子子明学士，子明有诗，次韵

海隅荒怪有谁珍，零落珊瑚泣季伦。
法供坐令微物重，色难归致孝心纯。
只疑薏苡来交趾，未信珠出泗滨。
愿子聚为江夏枕，不劳挥扇自宁亲。

世传徐凝《瀑布》诗云U一条界破青山色。至为尘陋。又伪作乐天诗称美此句，有"赛不得＂之语。乐天虽涉浅易，然岂至是哉荤！乃戏作一绝

帝遣银河一派垂，古来惟有谪仙词。
飞流溅沫知多少，不与徐凝洗恶诗。

试笔

子石如琢玉，远烟真削p。
入我病风手，玄云{萋萋。
是中有何好，而我喜欲迷。
既似蜡屐阮，又如锻柳嵇。
醉笔得天全，宛宛天投U。
多谢中书君，伴我此幽栖。

试院观伯时画马绝句

竹头抢地风不举，文书堆案睡自语。
看马欲□顿风尘，亦思归家洗袍裤。

试院煎茶

蟹眼已过鱼眼生，飕飕欲作松风鸣。
蒙茸出磨细珠落，眩转v瓯飞雪轻。
银瓶泻汤夸第二，未识古人煎水意。
君不见昔时李生好客手自煎，贵从活火发新泉。
又不见今时潞公煎茶学西蜀，定州花瓷琢红玉。
我今贫病常苦饥，分无玉碗捧蛾眉。
且学公家作茗饮，t炉石铫行相随。
不用撑肠拄腹文字五千卷，但顾一瓯常及睡足日高时。

是日，偶至野人汪氏之居，有神降於其室，自称天人李全，字德通。善篆字，用笔奇妙，而字不可识，云，天篆也。与予言，有所会者。复作一篇，仍用前韵

酒渴思茶漫扣门，那知竹里是仙村。
已闻龟策通神语，更看龙蛇笔痕。
色瘁形枯应笑屈，道存目击岂非温。
归来独扫空斋卧，犹恐微言入梦魂。

是日宿水陆寺，寄北山清顺僧二首

草没河堤雨暗村，寺藏修竹不知门。
拾薪煮药怜僧病，扫地焚香净客魂。
农事未休侵小雪，佛灯初上报黄昏。
年来渐识幽居味，思与高人对榻论。

是日宿水陆寺，寄北山清顺僧二首

长嫌钟鼓聒湖山，此境萧条却自然。
乞食v村真为饱，无言对客本非禅。
披榛觅路冲泥入，洗足关门听雨眠。
遥想後身穷买岛，夜寒应耸作诗肩。

是日至下马碛，憩於北山僧舍。有阁曰怀贤，南直斜谷，西临五丈原，诸葛孔明所从出师也

南望斜谷口，三山如犬牙。
西观五丈原，郁屈如长蛇。
有怀诸葛公，万骑出汉巴。
吏士寂如水，萧萧闻马t。
公才与曹丕，岂止十倍加。
顾瞻三辅间，势若风卷沙。
一朝长星坠，竟使蜀妇。
山僧岂知此，一室老烟霞。
往事逐云散，故山依渭斜。
客来空吊古，清泪落悲笳。

是日自溪，将往阳平，憩於麻田青峰寺之下院翠麓亭

不到峰前寺，空来渭上村。
此亭聊可喜，修径岂辞扪。
谷映朱栏秀，山含古木尊。
路穷惊石断，林缺见河奔。
马困嘶青草，僧留荐晚飧。
我来秋日午，旱久石床温。
安得云如盖，能令雨泻盆。
共看山下稻，凉叶晚翻翻。

轼近以月石砚屏献子功中书公，复以涵星砚献纯父侍讲，子功有诗，纯父未也，谨和子功诗，并求纯父数句

紫潭出玄云，翳我潭中星。
独有潭上月，倒挂紫翠屏。
我老不看书，默坐养此昏花晴。
时时一开眼，见此云月眼自明。
久知世界一泡影，大小真伪何足评。
笑彼三子欧梅苏，无事自作雪羽争。
故将屏砚送两范，要使珠璧栖窗棂。
大范忽长谣，语出月肋令人惊。
小范当继之，说破星心如鸡鸣。
床头复一月，下有风林横。
急送小范家，护此涵星泓。
愿从少陵博一句，山木尽与洪涛倾。

轼以去岁春夏，侍立迩英，而秋冬之交，子由相继入侍，次韵绝句四首，各述所怀

尤战畔犹清，细细槐花暖欲零。
坐阅诸公半廊庙，时看黄色起天庭。

轼以去岁春夏，侍立迩英，而秋冬之交，子由相继入侍，次韵绝句四首，各述所怀

上尊初破早朝寒，茗碗仍沾讲舌乾。
陛J诸郎空雨立，故应惭悔不儒冠。

轼以去岁春夏，侍立迩英，而秋冬之交，子由相继入侍，次韵绝句四首，各述所怀

两鹤摧颓病不言，年来相继亦乘轩。
误闻九奏聊飞舞，可得徘徊为啄吞。

轼以去岁春夏，侍立迩英，而秋冬之交，子由相继入侍，次韵绝句四首，各述所怀

微生偶脱风波地，晚岁犹存铁石心。
定似香山老居士，世缘终浅道根深。

轼欲以石易画，晋卿难之，穆父欲兼取二物，颖叔欲焚画碎石，乃复次前韵，并解二诗之意

春冰无真坚，霜叶失故绿。
`疑鹏万里，p笑夔一足。
二豪争攘袂，先生一捧腹。
明镜既无台，净瓶何用蹙。
盆山不可隐，画马无由牧。
聊将置庭宇，何必弃沟渎。
焚宝真爱宝，碎玉未忘玉。
久知公子贤，出语耆年伏。
欲观转物妙，故以求马卜。
维摩既复舍，天女还相逐。
授之无尽灯，照此久幽谷。
定心无一物，法乐胜五欲。
三峨吾乡里，万马君部曲。
卧云行归休，破贼见神速。

轼在颍州，与赵德麟同治西湖，未成，改扬州。三月十六日，湖成，德麟有诗见怀，次其韵

太山秋毫两无穷，钜细本出相形中。
大千起灭一尘裹，未觉杭颍谁雌雄。
我在钱塘拓湖渌，大堤士女争昌丰。
六桥横绝天汉上，北山始与南屏通。
忽惊二十五万丈，老葑席卷苍云空。
A来颍尾弄秋色，一水萦带昭灵宫。
坐思吴越不可到，借君月斧修S胧。
二十四桥亦何有，换此十顷玻璃风。
雷塘水乾禾黍满，宝钗耕出余鸾龙。
明年诗客来吊古，伴我霜夜号秋虫。

守岁

欲知垂尽岁，有似赴壑蛇。
修鳞半已没，去意谁能遮。
况欲系其尾，虽勤知奈何。
儿童强不睡，相守夜哗。
晨鸡且勿唱，更鼓畏添挝。
坐久灯烬落，起看北斗斜。
明年岂无年，心事恐蹉跎。
努力尽今夕，少年犹可夸。

首夏官舍即事

安石榴花开最迟，绛裙深树出幽菲。
吾庐想见无限好，客子倦游胡不归。
坐上一樽虽得满，古来四事巧相违。
令人却忆湖边寺，垂柳阴阴昼掩扉。

寿叔文

烨烨苍龙宿，腾光射斗杓。
嘉时锺间气，□契在丛霄。
感会风云际，承恩雨露朝。
史才资笔削，使指载歌谣。
十载霜威重，＊连弊俗消。
赐环归画省，鸣玉率英寮。
典礼还咨伯，寅□合佐尧。
谠言文石陛，正色紫宸朝。
共说门阑喜，谁云天路遥。
一龙今在沼，三凤并仪□。
道在须调鼎，谋深鄙□貂。
高情真邈邈，逸气更飘飘。
仙果虽迟熟，灵椿信後凋。
东山何足羡，会是蹑松乔。

寿星院寒碧轩

清风肃肃摇窗扉，窗前修竹一尺围。
纷纷苍雪落夏簟，冉冉绿雾沾人衣。
日高山蝉抱叶响，人静翠羽穿林飞。
道人绝粒对寒碧，为问鹤骨何缘肥？

寿阳岸下

街东街西翠幄成，池南池北绿钱生。
幽人独来带残酒，偶听黄鹂第一声。

寿州李定少卿出饯城东龙潭上

山鸦噪处古灵湫，乱沫浮涎绕客舟。
未暇燃犀照奇鬼，欲将烧燕出潜A。
使君惜别催歌管，村巷惊呼聚P猴。
此地他年颂遗爱，观鱼并记老庄周。

授经台

剑舞有神通草圣，海山无事化琴工。
此台一览秦川小，不待传经意已空。

书＊公诗后

Q公昔未化，来往淮山曲。
寿逾两甲子，气压诸尊宿。
但嗟浊恶世，不受龙象蹴。
我来不及见，怅望空遗躅。
霜颅隐白毫，锁骨埋青玉。
皆云似达摩，只履还西竺。
壁间余清诗，字势颇拔俗。
为吟五字偈，一洗凡眼肉。

书《浑令公燕鱼朝恩图

咸宁英气似汾阳，夜饮军容出红妆。
不须缠头万匹锦，知君未办作吕强。

书《龙马图》

先皇御马三千匹，仗下曾骑玉骆骢。
金鼎丹成龙亦化，圉人空栈泣西风。

书艾宣画四首竹鹤

此君何处不相宜，况有能言老令威。
谁识长身古君子，犹将缁布缘深衣。

书辩才白云堂壁

不辞清晓扣松扉，却值支公久不归。
山鸟不鸣天欲雪，卷帘惟见白云飞。

书晁补之所藏与可画竹三首

与可画竹时，见竹不见人。
岂独不见人，嗒然遗其身。
其身与竹化，无穷出清新。
庄周世无有，谁知此疑神。

书晁说之《考牧图》後

我昔在田间，但知羊与牛。
川平牛背稳，如驾百斛舟。
舟行无人岸自移，我卧读书牛不知。
前有百尾羊，听我鞭声如鼓鼙。
我鞭不妄发，视其後者而鞭之。
泽中草木长，草长病牛羊。
寻山跨坑谷，腾}筋骨强。
烟蓑雨笠长林下，老去而今空见画。
世间马耳射东风，悔不长作多牛翁。

书丹元子所示《李太白真》

天人几何同一沤，谪仙非谪乃其游，
麾斥八极隘九州，化为两鸟鸣相酬，
一鸣一止三千秋，开元有道为少留，
縻之不可矧肯求。西望太白横峨岷，
眼高四海空无人，大儿汾阳中令君，
小儿天台坐忘身，平生不识高将军，
手污吾足乃敢瞠，作诗一笑君应闻。

书韩干《牧马图》

南山之下，F渭之间。
想见开元天宝年，八坊分屯隘秦川。
四十万y匹如云烟，骓y骆骊骝{。
白鱼赤兔H皇[，龙颅凤颈狞且妍。
奇姿逸德隐驽顽，碧眼胡儿手足鲜。
崴时剪刷供帝闲，柘袍临池侍三千。
红妆照日光流渊，楼下玉螭吐清寒。
往来蹙踏生飞湍，众工舐笔和朱铅。
先生曹霸弟子韩，厩马多肉尻圆。
肉中画骨夸尤难，金羁玉勒绣罗鞍。
鞭刻烙伤天全，不如此图近自然。
平沙细草荒芊绵，惊鸿脱兔争後先。
王良挟策飞上天，何必俯首服短辕。

书韩干二马

赤髯碧眼老鲜卑，回策如萦独善骑。
赭白紫骝俱绝世，马中湛岳有妍姿。

书皇亲画扇

十年江海寄浮沉，梦绕江南黄苇林。
谁谓风流贵公子，笔端还有五湖心。

书黄筌画《翎毛花蝶图》二首

短翎长喙喜喧卑，曳练双翔亦自奇。
赖有黄鹂斗趾茫独依藓石立多时。

书黄筌画《翎毛花蝶图》二首

绿阴青子已愁人，忍见中庭燕麦新。
怊怅刘郎今白首，时来看卷觅余春。

书寄韵

已将镜镊投诸地，喜见苍颜白发新。
历数三朝轩冕客，色声谁是独完人。

书李公择白石山房

偶寻流水上崔嵬，五老苍颜一笑开。
若见谪仙烦寄语，匡山头白早归来。

书李世南所画秋景二首

野水参差落涨痕，疏林倒出霜根。
扁舟一棹归何处，家在江南黄叶村。

书李世南所画秋景二首

人间斤斧日创夷，谁见龙蛇百尺姿。
不是溪山成独往，何人解作挂猿枝。

书李宗晟《水帘图》

宗晟一轴水帘图，寄与南舒李大夫。
未向林泉归得去，炎天酷日且令无。

书林逋诗後

吴侬生长湖山曲，呼吸湖光饮山绿。
不论世外隐君子，佣儿贩妇皆冰玉。
先生可是绝俗人，神清骨冷无由俗。
我不识君曾梦见，瞳子了然光可烛。
遗篇妙字处处有，步v西湖看不足。
诗如东野不言寒，书似留台差少肉。
平生高节已难继，将死微言犹可录。
自言不作封禅书，更肯悲吟白头曲。
我笑吴人不好事，好作祠堂傍修竹。
不然配食水仙王，一盏寒泉荐秋菊。

书林次中所得李伯时《归去来》《阳关》二图後

不见何戡唱渭城，旧人空数米嘉荣。
龙眠独识殷勤处，画出阳关意外声。

书林次中所得李伯时《归去来》《阳关》二图後

两本新图宝墨香，樽前独唱小秦王。
为君翻作归来引，不学阳关空断肠。

书刘景文左藏所藏王子敬帖

家鸡野骛同登俎，春蚓秋蛇总入奁。
君家两行十二字，气压邺侯三万签。

书刘君射堂

兰玉当年刺史家，双K驰射笑穿花。
而今白首闲骢马，只有清樽照画蛇。
寂寂小轩蛛网遍，阴阴垂柳雁行斜。
手柔弓燥春风後，置酒看君中戟牙。

书刘文所藏宗少文《一笔画》

宛转回文锦，萦盈连理花。
何须郭忠恕，匹素画缫车。

书破琴诗後

此身何物不堪为，逆旅浮云自不知。
偶见一张闲故纸，便疑身是永禅师。

书裙带绝句

任从酒满翻香缕，不愿书来系彩笺。
半接西湖横绿草，双垂南浦拂红莲。

书泗州孙景山西轩

落日明孤塔，青山绕病身。
知君向西望，不愧塔中人。

书堂屿

苍山古木书堂屿，北出湘水百余步。
谁为往来亏世界，至今人指安禅处。
岂无惊蛇与飞鸟，後来那复知其趣。
不知我身今是否，空记名称在常住。

书王定国所藏《烟江叠嶂图》

江上愁心千叠山，浮空积翠如云烟。
山耶云耶远莫知，烟空云散山依然。
但见两崖苍苍暗绝谷，中有百道飞来泉。
萦林络石隐复见，下赴谷口为奔川。
川平山开林麓断，小桥野店依山前。
行人稍度乔木外，渔舟一叶江吞天。
使君何从得此本，点缀毫末分清妍。
不知人间何处有此境，径欲往买二顷田。
君不见武昌樊口幽绝处，东坡先生留五年。
春风摇江天漠漠，暮云卷雨山娟娟。
丹枫翻鸦伴水宿，长松落雪惊醉眠。
桃花流水在人世，武陵岂必皆神仙。
江山清空我尘土，虽有去路寻无缘。
还君此画三叹息，山中故人应有招我归来篇。

书王定国所藏王晋卿画著色山二首

白发四老人，何曾在商颜。
烦君纸上影，照我胸中山。
山中亦何有，木老土石顽。
正赖天日光，涧谷纷斓斑。
我心空无物，斯文何足关。
君看古井水，万象自往还。

书王定国所藏王晋卿画著色山二首

君归岭北初逢雪，我亦江南五见春。
寄语风流王武子，三人俱是识山人。

书文与可墨竹

笔与子皆逝，诗今谁为新。
空遗运斤质，却吊断弦人。


