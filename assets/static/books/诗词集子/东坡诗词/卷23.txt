【卷23】

戏答佛印偈

百千灯作一灯光，尽是恒沙妙法王。
是故东坡不敢惜，借君四大作禅床。

戏答王都尉传柑

侍史传柑玉座傍，人间草木尽天浆。
寄与维摩三十颗，不知U卜是余香。

戏和正辅一字韵

故居剑阁隔锦官，柑果姜蕨交荆菅。
奇孤甘挂汲古绠，侥觊敢揭钩金竿。
已归耕稼供槁秸，公贵干蛊高巾冠。
改更句格各謇吃，姑固狡狯加间关。

戏人

有甚意头求富贵，没些巴鼻便奸邪。

戏书

五言七言正儿戏，三行两行亦偶尔。
我性不饮只解醉，正如春风弄群卉。
四十年来同幻事，老去何须别愚智。
古人不住亦不灭，我今不作亦不止。
寄语悠悠世上人，浪生浪死一埃尘。
洗墨无池笔无冢，聊尔作戏悦我神。

戏书李伯时画御马好头赤

山西战马饥无肉，夜嚼长秸如嚼竹。
蹄间三丈是徐行，不信天山有坑谷。
岂如厩马好头赤，立杖归来卧斜日。
莫教优孟卜葬地，厚衣薪┤胪历。

戏书王文甫家

湖上秋风聚萤苑，门前春浪散花洲。

戏题巫山县用杜子美韵

巴俗深留客，吴侬但忆归。
直知难共语，不是故相违。
东县闻铜臭，江陵换W衣。
丁甯巫峡雨，慎莫暗朝晖。

戏咏馓子赠邻妪

织手搓来玉色匀，碧油煎出嫩黄深。
夜来春睡知轻重，压匾佳人缠臂金。

戏咏子舟画两竹两鸲鹆

风晴日暖摇双竹，竹间对语双鸲鹆。
鸲鹆之肉不可食，人生不才果为福。
子舟之笔利如锥，千变万化皆天机。
未知笔下鸲鹆语，何似梦中蝴蝶飞。

戏用晁补之韵

昔我尝陪醉翁醉，今君但吟诗老诗。
清诗咀嚼那得饱，瘦竹潇洒令人饥。
试问凤凰饥食竹，何如驽马肥苜蓿。
知君忍饥空诵诗，口颊澜翻如布谷。

戏赠

惆怅沙河十里春，一番花老一番新。
小楼依旧斜阳里，不见楼中垂手人。

戏赠虔州慈云寺监老

居士无尘堪洗沐，道人有句借宣扬。
窗间但见蝇钻纸，门外惟闻佛放光。
遍界难藏真薄相，一丝不挂且逢场。
却须重说圆通偈，千眼熏笼是法王。

戏赠孙公素

披扇当年笑温峤，握刀晚岁战刘郎。
不须戚戚如冯衍，便与时时说李阳。

戏赠田辨之琴姬

流水随弦滑，清风入指寒。
坐中有狂客，莫近绣帘弹。

戏赠秀老

拆却相公庵，泥却驸马竹。
天下人总知，流入传灯录。

戏周正孺二绝

折臂三公未可知，会当千镒访权奇。
劝君鬻骆犹闲事，肠断闺中杨柳枝。

戏子由

宛丘先生长如丘，宛丘学舍小如舟。
常时低头诵经史，忽然欠伸屋打头。
斜风吹帷雨注面，先生不愧旁人羞。
任从饱死笑方朔，肯为雨立求秦优。
眼前勃蹊何足道，处置六须天游。
读书万卷不读律，致君尧舜知无术。
劝农冠盖闹如云，送老~盐甘似蜜。
门前万事不挂眼，头虽长低气不屈。
余杭别驾无功劳，画堂五丈容旗旄。
重楼跨空雨声远，屋多人少风骚骚。
平生所惭今不耻，坐对疲氓更鞭。
道逢阳虎呼与言，心知其非口诺唯。
居高志下真何益，气节消缩今无几。
文章小技安足程，先生别驾旧齐名。
如今衰老俱无用，付与时人分重轻。

戏足柳公权联句

人皆苦炎热，我爱夏日长。
薰风自南来，殿阁生微凉。
一为居所移，苦乐永相忘。
愿言均此施，清阴分四方。

戏作贾梁道诗

嵇绍似康为有子，希超叛鉴是无孙。
如今更恨贾梁道，不杀公闾杀子元。

戏作切语竹诗

隐约安幽奥，萧骚雪薮西。
交加工结构，茂密渺冥迷。
引叶油云远，攒丛聚族齐。
奔鞭迸壁背，脱箨吐天梯。
烟筱散孙息，高竿拱桷。
漏兰零露落，庭度独蜩啼。
扫洗修纤笋，窥看诘曲溪。
玲珑绿醴，邂逅盍闲携。

戏作d鱼一绝

粉红石首仍无骨，雪白河豚不药人。
寄语天公与河伯，何妨乞与水精鳞。

戏作种松

我昔少年日，种松满东冈。
初移一寸根，琐细如插秧。
二年黄茅下，一一攒麦芒。
三年出蓬艾，满山散牛羊。
不见十余年，想作龙蛇长。
夜风波浪碎，朝露珠玑香。
我欲食其膏，已伐百本桑。
人事多乖迕，神药竟渺茫。
A来齐安野，夹路须髯仓。
会开龟蛇窟，不惜斤斧疮。
纵未得茯苓，且当拾流肪。
釜盎百出入，皎然散飞霜。
槁死三彭仇，澡换五e肠。
青骨凝绿髓，丹田发幽光。
白发何足道，要使双瞳方。
却後五百年，骑鹤还故乡。

禊亭

曲池流水细鳞鳞，高会传觞似洛滨。
红粉翠蛾应不要，画船来往胜於人。

虾蟆

目知谁瞠，皤腹空自胀。
慎勿困蜈蚣，饥蛇不汝放。

虾蟆背

蟆背似覆盂，蟆颐似偃月。
谓是月中蟆，开口吐月液。
根源来甚远，百尺苍崖裂。
当时龙破山，此水随龙出。
入江江水浊，犹作深碧色。
禀受苦洁清，独与凡水隔。
岂惟煮茶好，酿酒应无敌。

峡山寺

天开清远峡，地转凝碧湾。
我行无迟速，摄衣步孱颜。
山僧本幽独，乞食况未还。
云碓水自舂，松门风为关。
石泉解娱客，琴筑鸣空山。
佳人剑翁孙，游戏暂人间。
忽忆啸云侣，赋诗留玉环。
林深不可见，雾雨霾髻鬟。

仙都山鹿

日月何促促，尘世苦局束。
仙子去无踪，故山遗白鹿。
仙人已去鹿无家，孤栖怅望层城霞。
至今闻有游洞客，夜来江市叫平沙。
长松千树风萧瑟，仙宫去人无咫尺。
夜鸣白鹿安在哉，满山秋草无行迹。

仙游潭

翠壁下无路，何年雷雨穿。
光摇岩上寺，深到影中天。
我欲然犀看，龙应抱宝眠。
谁能孤石上，危坐试僧禅。

岘山

远客来自南，游尘昏岘首。
过关无百步，旷荡吞楚薮。
登高忽惆怅，千载意有偶。
所忧谁复知，嗟我生苦後。
团团山上桧，岁岁阅榆柳。
大才固已殊，安得同永久。
可怜山前客，倏忽星过S。
贤愚未及分，来者当自剖。

献寿戏作

终须跨个玉麒麟，方丈蓬莱走一巡。
敢献些儿长寿物，蟠桃核里有双仁。

襄阳古乐府三首野鹰来

野鹰来，万山下，
荒山无食鹰苦饥，飞来为尔系彩丝。
北原有兔老且白，年年养子秋食菽。
我欲击之不可得，年深兔老鹰力弱。
野鹰来，城东有台高崔巍。
台中公子著皮袖，东望万里心悠哉。
心悠哉，鹰何在！
嗟尔公子归无劳，使鹰可呼亦凡曹，
天阴月黑狐夜嗥。

襄阳乐

使君未来襄阳愁，提戈入市裹毡裘。
自从毡裘南渡沔，襄阳无事多春游。
襄阳春游乐何许。岘山之阳汉江浦。
使君朱旆来翻翻，人道使君似羊杜。
道边逢人问洛阳，中原苦战春田荒。
北人闻道襄阳乐，目送飞鸿应断肠。

祥符寺九曲观灯

纱笼擎烛逢门入，银叶烧香见客邀。
金鼎转丹光吐夜，宝珠穿蚁闹连朝。
波翻焰里元相激，鱼舞汤中不畏焦。
明日酒醒空想像，清吟半逐梦魂销。

逍遥台

常怪刘伶死便埋，岂伊忘死未忘骸。
乌鸢夺得与蝼蚁，谁信先生无此怀。

小儿

小儿不识愁，起坐牵我衣。
我欲嗔小儿，老妻劝儿痴。
儿痴君更甚，不乐愁何为。
还坐愧此言，洗盏当我前。
大胜刘伶妇，区区为酒钱。

小圃五咏人参

上党天下脊，辽东真井底。
玄泉倾海腴，白露洒天醴。
灵苗此孕毓，肩股或具体。
移根到罗浮，越水灌清。
地殊风雨隔，臭味终祖祢。
青桠缀紫萼，圆实堕红米。
穷年生意足，黄土手自启。
上药无炮炙，[啮尽根柢。
开心定魂魄，忧恚何足洗。
糜身辅吾生，既食首重稽。

小饮公瑾舟中

青泥赤日午相烘，走访船窗柳影中。
辍我东坡无限睡，赏君南浦不赀风。
坐观邸报谈迂叟，闲说滁山忆醉翁。
此去澄江三万顷，只应明月照还空。

小饮西湖，怀欧阳叔弼兄弟，赠赵景贶、陈履常

岁暮自急景，我闲方缓觞。
欢饮西湖晚，步转北渚长。
地坐略少长，意行无涧冈。
久知荠麦青，稍喜榆柳黄。
盎盎春欲动，潋潋夜未央。
水天鸥鹭静，月露松桧香。
抚景方晚，怀人重凄凉。
岂无一老兵，坐念两欧阳。
我意正麋鹿，君材亦璋。
此会不可再，此叹不可忘。

晓至巴河口迎子由

去年御史府，举动触四壁。
幽幽百尺井，仰天无一席。
隔墙闻歌呼，自恨计之失。
留诗不忍写，苦泪渍纸笔。
余生复何幸，乐事有今日。
江流镜面净，烟雨轻幂幂。
孤舟如凫s，点破千顷碧。
闻君在磁湖，欲见隔咫尺。
朝来好风色，旗脚西北掷。
行当中流见，笑眼清光溢。
此邦疑可老，修竹带泉石。
欲买柯氏林，兹谋待君必。

蝎虎

黄鸡啄蝎如啄黍，窗间守宫称蝎虎。
中缴尾伺飞虫，巧捷功夫在腰膂。
脉脉善缘壁，陋质从来谁比数。
今年岁旱号蜥蜴，狂走儿童闹歌舞。
能衔渠水作冰雹，便向蛟龙觅云雨。
守宫努力搏苍蝇，明年岁旱当求汝。

蝎虎

有足蛇，脉脉无角龙。
为虎君勿笑，食尽虿尾虫。

携妓乐游张山人园

大杏金黄小麦熟，坠巢乳鹊拳新竹。
故将俗物恼幽人，细马红妆满山谷。
提壶劝酒意虽重，杜鹃催归声更速。
酒阑人散却关门，寂历斜阳挂疏木。

撷菜

秋来霜露满东园，芦菔生儿芥有孙。
我与何曾同一饱，不知何苦食鸡豚。

谢曹子方惠新茶

陈植文华斗石高，景宗诗句复称豪。
数奇不得封龙额，禄仕。
数奇不得封龙额，禄仕何妨似马曹。
囊简久藏科。数奇不得封龙额，
禄仕何妨似马曹。囊简久藏科。
数奇不得封龙额，禄仕何妨似马曹。
囊简久藏科斗字，剑锋新莹鹈膏。
南州山水能为助，更有英辞胜广骚。

谢陈季常惠一{左扌右音}巾

夫子胸中万斛宽，此巾何事小团团。
半升仅漉渊明酒，二寸才容子夏冠。
好戴黄金双得胜，休教白苎一生酸。
臂弓腰箭何时去，直上阴山取可汗。

谢都事惠米

平生忍欲今忍贫，闭口逢人不少陈。
俸薄身轻赵都事，也能作意向诗人。

谢关景仁送红梅栽二首

年年芳信负红梅，江畔垂垂又欲开。
珍重多情关令尹，直和根拨送春来。

谢关景仁送红梅栽二首

为君栽向南堂下，记取他年著子时。
酸酽不堪调众口，使君风味好攒眉。

谢惠猫儿头笋

长沙一日煨笾笋，鹦鹉洲前人未知。
走送烦公助汤饼，猫头突兀鼠穿篱。

谢郡人田贺二生献花

城里田员外，城西贺秀才。
不愁家四壁，自有锦千堆。
珍重尤奇品，艰难最後开。
芳心困落日，薄艳战轻雷。
老守仍多病，壮怀先已灰。
殷勤此粲者，攀折为谁哉。
玉腕揎红袖，金樽泻白醅。
何当镊霜鬓，强插满头回。

谢人惠云巾方舄二首

燕尾称呼理未便，剪裁云叶却天然。
无心只是青山物，覆顶宜归紫府仙。
转觉周家新样俗，未容陶令旧名传。
鹿门佳士勤相赠，黑雾玄霜合比肩。

谢人惠云巾方舄二首

胡靴短格粗疏，古雅无如此样殊。
妙手不劳盘作凤，轻身只欲化为凫。
魏风褊俭堪羞葛，楚客豪华可笑珠。
拟学梁家名解脱，便於禅坐作跏趺。

谢人见和前篇二首

已分酒杯欺浅懦，敢将诗律斗深严。
渔蓑句好应须画，柳絮才高不道盐。
败履尚存东郭足，飞花又舞谪仙檐。
书生事业真堪笑，忍冻孤吟笔退尖。

谢人见和前篇二首

九陌凄风战齿牙，银杯逐马带随车。
也知不作坚牢玉，无奈能开顷刻花。
得酒强欢愁底事，闭门高卧定谁家。
台前日暖君须爱，冰下寒鱼渐可叉。

谢人送墨

墨月p云脱太清，海风吹上笔头轻。
琐窗冷透芙蓉碧，定有新明到九成。

谢宋汊杰惠李承晏墨

老松烧尽结轻花，妙法来从北李家。
翠色冷光何所似，墙东I发堕寒鸦。

谢苏自之惠酒

高士例须怜麴f，此语常闻退之说。
我今有说殆不然，麴f未必高士怜。
醉者坠车庄生言，全酒未若全於天。
达人本是不亏缺，何暇更求全处全。
景山沉迷阮籍傲，毕卓盗窃刘伶颠。
贪狂嗜怪无足取，世俗喜异矜其贤。
杜陵诗客尤可笑，罗列八子参群仙。
流涎露顶置不说，为部底处能逃禅。
我今不饮非不饮，心月皎皎常孤圆。
有时客至亦为酌，琴虽未去聊忘弦。
吾宗先生有深意，百里双罂远将寄。
且言不饮因亦高，举世皆同吾独异。
不如同异两俱冥，得鹿亡羊等嬉戏。
决须饮此勿复辞，何用区区较醒醉。

谢王泽州寄长松兼简张天觉二首

莫道长松浪得名，能教覆额两眉青。
便将径寸同千尺，知有奇功似茯苓。

谢王泽州寄长松兼简张天觉二首

凭君说与埋轮使，速寄长松作解嘲。
无复青黏和漆叶，枉将钟乳敌仙茅。

谢运使仲适痤上送王敏仲北使

冲风振河朔，飞雾失太行。
相逢不相识，下马须眉黄。
洗眼忽惊笑，见此玉节郎。
喜有贤主人，共惜残烛光。
聚散一梦中，人北雁南翔。
吾生如寄耳，送老天一方。
幸子遇明主，陈经入西厢。
归期不可缓，倚相宜在旁。

谢张太原送蒲桃

冷官门户日萧条，亲旧音书半寂寥。
惟有太原张县令，年年专遣送蒲桃。

辛丑十一月十九日，既与子由别於郑州西门之外，马上赋诗一篇寄之

不饮胡为醉兀兀，此心已逐归鞍发。
归人犹自念庭闱，今我何以慰寂寞。
登高回首坡垄隔，但见乌帽出复没。
苦寒念尔衣裘薄，独骑瘦马踏残月。
路人行歌居人乐，童仆怪我苦凄恻。
亦知人生要有别，但恐岁月去飘忽。
寒灯相对记畴昔，夜雨何时听萧瑟。
君知此意不可忘，慎勿苦爱高官职。

莘老葺天庆观小园，有亭北向，道士山宗说乞名与诗

春风欲动北风微，归雁亭边送雁归。
蜀客南游家最远，吴山寒尽雪先曦。
扁舟去後花絮乱，五马来时宾从非。
惟有道人应不忘，抱琴无语立斜晖。

新茶送签判程朝奉以馈其母，有诗相谢，次韵答之

缝衣付与溧阳尉，舍肉怀归颍谷封。
闻道平反供一笑，会须难老待千锺。
火前试焙分新胯，雪里头网辍赐龙。
从此升堂是兄弟，一瓯林下记相逢。

新城陈氏园，次晁补之韵

荒凉废圃秋，寂历幽花晚。
山城已穷僻，况与城相远。
我来亦何事，徙倚望云t。
不见苦吟人，清樽为谁满。

新城道中二首

东风知我欲山行，吹断檐间积雨声。
岭上晴云披絮帽，树头初日挂铜钲。
野桃含笑竹篱短，溪柳自摇沙水清。
西崦人家应最乐，煮芹烧笋饷春耕。

新城道中二首

身世悠悠我此行，溪边委辔听溪声。
散材畏见搜林斧，疲马思闻卷旆钲。
细雨足时茶户喜，乱山深处长官清。
人间岐路知多少，试向桑田问耦耕。

新渡寺送任仲微

春阴欲落雪，野气方升云。
我游清颍尾，想见翠被君。
古来聚散地，与子复言分。
倦游安税驾，瘦田失归耘。
独宿古寺中，荒鸡乱鸣群。
送子以晓角，幽幽醒时闻。

新渡寺席上，次赵景贶、陈履常韵，送欧阳叔弼。比来诸君唱和，叔弼但袖手傍睨而已，临别，忽出一篇，颇有渊明风致，坐皆惊叹

神屠不目全，妙额惟妆半。
更刀乃族庖，倚市必丑悍。
平生魏公筹，忽圹人墁。
诗书亦何用，适道须此馆。
多言虽数穷，微中或排难。
子诗如清风，发将旦。
胡为久闭匿，绮语真自患。
许时笑我痴，隔屋相咏叹。
竟识彦道不？绝叫呼百万。
清朝固多士，人门子皆冠。
莫言清颍水，从此隔河汉。
异时我独来，得鱼杨柳贯。
持归不忍食，尺素解凄断。
中有清圆句，铜丸飞柘弹。
春愁结凌澌，正待一笑泮。
百篇倘寄我，呻吟郑人缓。

新居

朝阳入北林，竹树散疏影。
短篱寻丈间，寄我无穷境。
旧居无一席，逐客犹遭屏。
结茅得兹地，翳翳村巷永。
数朝风雨凉，畦菊发新颖，
何必谋二顷。

新年五首

晓雨暗人日，春愁连上元。
水生挑菜渚，烟湿落梅村。
小市人归尽，孤舟鹤踏翻。
犹堪慰寂寞，渔火乱黄昏。

新年五首

北渚集群鹭，新年何所之。
尽归乔木寺，分占结巢枝。
生物会有役，谋身各及时。
何当禁毕弋，看引雪衣儿。

新年五首

海国空自暖，春山无限清。
冰溪结瘴雨，雪菌到江城。
更待轻雷发，先催冻笋生。
丰湖有藤菜，似可敌羹。

新年五首

小邑浮桥外，青山石岸东。
茶枪烧後有，麦浪水前空。
万户不禁酒，三年真识翁。
结茅来此住，岁晚有无同。

新年五首

荔子几时熟，花头今已繁。
探春先拣树，买夏欲论园。
居士常携客，参军许叩门。
明年更有味，怀抱带诸孙。

新酿桂酒

捣香筛辣入瓶盆，盎盎春溪带雨浑。
收拾小山藏社瓮，招呼明月到芳樽。
酒材已遣门生致，菜把仍叨地主恩。
烂煮葵羹斟桂醑，风流可惜在蛮村。

新葺小园二首

短竹萧萧倚北墙，斩茅披棘见幽芳。
使君尚许分池绿，邻舍何妨借树凉。
亦有杏花充窈窕，更烦莺舌奏铿锵。
身闲酒美谁来劝，坐看花光照水光。

新葺小园二首

三年辄去岂无乡，种树穿池亦漫忙。
暂赏不须心汲汲，再来惟恐鬓苍苍。
应成庚信吟枯柳，谁记山公醉夕阳。
去后莫忧人剪伐，西邻幸许庇甘棠。

新渠诗

新渠之水，其来舒舒。
溢流於野，至於通衢。
渠成如神，民始不知。
问谁为之？邦君赵侯。
新渠之田，在渠左右。
渠来奕奕，如赴如凑。
如云斯积，如屋斯溜。
嗟唐之人，始识粳。
新渠之民，自淮及潭。
挈其妇姑，或走而颠。
王命赵侯，宥我新民。
无与王事，以讫七年。
侯谓新民，尔既来止。
其归尔邑，告尔邻里。
良田千万，尔择尔取。
尔耕尔食，遂为尔有。
筑室於唐，孔硕且坚。
生为唐民，饱粥与。
死葬於唐，祭有鸡豚。
天子有命，我惟尔安。

新滩

扁舟转山曲，未至已先惊。
白浪横江起，槎牙似雪城。
番番从高来，一一投涧坑。
大鱼不能上，暴鬣滩下横。
小鱼散复合，如遭烹。
鸬鹚不敢下，飞过两翅轻。
白鹭夸瘦捷，插脚还倾。
区区舟上人，薄技安敢呈。
只应滩头庙，赖此牛酒盈。

新滩阻风

北风吹寒江，来自两山口。
初闻似摇扇，渐觉平沙走。
飞云满岩谷，舞雪穿窗牖。
滩下三日留，识尽滩前叟。
孤舟倦鸦轧，短缆困牵揉。
尝闻不终朝，今此独何久。
只应留远人，此意固亦厚。
吾今幸无事，闭户为饮酒。

兴龙节集英殿宴教坊词致语口号

臣闻帝武造周，已兆兴王之迹；
日符祚汉，实开受命之祥。
非天私我有邦，惟圣乃作神主。
仰止诞弥之庆，集於建丑之正。
瑞玉旅庭，爰讲比邻之好；
虎臣在泮，复通西域之琛。
式燕示慈，与人均福。
恭惟皇帝陛下，睿思冠古，
浚哲自天。焕乎有文，
日讲六经之训；述而不作，
思齐累圣之仁。夷夏宅心，
神人协德。卜年七百，
方过历以承天；有臣三千，
咸一心而戴后。彤庭振万，
玉座传觞。诵干戈载戢之诗，
作君臣相悦之乐。斯民何幸，
白首太平。臣猥以微生，
亲逢盛日。始庆猗兰之会，
愿赓击壤之音。下采民言，
上陈口号。凛凛重瞳日月新，
四方惊喜识天人。共知若木初升旦，
且种蟠桃莫计春。请吏黑山归属国，
给扶黄发拜严宸。紫皇应在红云里，
试问清都侍从臣。

兴龙节集英殿宴教坊词致语口号臣闻天所眷命，生而神灵。惟三代受命之符，萃於兹日；实万世无疆之福，延及我民。候南极之祥辉，交北邻之瑞节。同趋镐燕，争颂华封。恭惟皇帝陛下，稽古温文，乘乾刚粹。体生知而犹学，藏妙用于何言。故得六圣承休，三灵眷佑。德隆星晷，齐六符

风卷云舒合两班，尤鹑沼程煅铡
观书已获千秋镜，积德长为万岁山。
腊雪未消三务起，壬人不用五兵闲。
相逢父老争相贺，却笑华胥是梦间。

兴龙节侍宴前一日，微雪，与子由同访王定国，小饮清虚堂。定国出数诗，皆佳，而五言尤奇。子由又言U昔与孙巨源同过定国，感念存没，悲欢久之。夜归，稍醒，各赋一篇明日朝中以示定国也

天风淅淅飞玉沙，诏恩归沐休早衙。
遥知清虚堂里雪，正似U卜林中花。
出门自笑无所诣，呼酒持劝惟君家。
踏冰凌兢战疲马，扣门剥啄惊寒鸦。
羡君五字入诗律，欲与六出争天葩。
头风已倩檄手愈，背痒却得仙爪爬。
银瓶泻油浮蚁酒，紫碗铺粟盘龙茶。
幅巾起作鸲鹆舞，叠鼓谁掺渔阳挝。
九衢灯火杂梦寐，十年聚散空咨嗟。
明朝握手殿门外，共看银阙暾朝霞。

行琼儋间，肩舆坐睡。梦中得句云：千山动鳞甲，万谷酣笙镜。觉而遇清风急雨，戏作此数句。

四州环一岛，百洞蟠其中。
我行西北隅，如度月半弓。
登高望中原，但见积水空。
此生当安归，四顾真途穷。
眇观大瀛海，坐咏谈天翁。
茫茫太仓中，一米谁雌雄。
幽怀忽破散，永啸来天风。
千山动鳞甲，万谷酣笙钟。
安知非群仙，钧天宴未终。
喜我归有期，举酒属青童。
急雨岂无意，催诗走群龙。
梦云忽变色，笑电亦改容。
应怪东坡老，颜衰语徒工。
久矣此妙声，不闻蓬莱宫。

行宿、泗间，见徐州张天骥，次旧韵

二年三蹑过淮舟，款段还逢马少游。
无事不妨长好饮，著书自要见穷愁。
孤松早偃原非病，倦鸟虽还岂是休。
更欲河边几来往，只今霜雪已蒙头。

杏

开花送余寒，结子及新火。
关中幸无梅，汝强充鼎和。

杏花白鹇

天工剪刻为谁妍，抱蕊游蜂自作团。
把酒惜春都是梦，不如闲客此闲看。

秀州报本禅院乡僧文长老方丈

万里家山一梦中，吴音渐已变儿童。
每逢蜀叟谈终日，便觉峨眉翠扫空。
s师已忘言真有道，
我除搜句百无功。明年采药天台去，
更欲题诗满浙东。

秀州僧本莹静照堂

鸟囚不忘飞，马系常念驰。
静中不自胜，不若听所之。
君看厌事人，无事乃更悲。
贫贱苦形劳，富贵嗟神疲。
作堂名静照，此语子为谁。
江湖隐沦士，岂无适时资。
老死不自惜，扁舟自娱嬉。
从之恐莫见，况肯从我为。

虚飘飘

虚飘飘，画檐蛛结网，银汉鹊成桥。
尘渍雨桐叶，霜飞风柳条。
露凝残点见红日，星曳余光横碧霄。
虚飘飘，比浮名利犹坚牢。

徐大正闲轩

冰蚕不知寒，火鼠不知暑。
知闲见闲地，已觉非闲侣。
君看东坡翁，懒散谁比数。
形骸堕醉梦，生事委尘土。
早眠不见灯，晚食或午。
卧看毡取盗，坐视麦漂雨。
语希舌颊强，行少腰脚偻。
五年黄州城，不蹋黄州鼓。
人言我闲客，置此闲处所。
问闲作何味，如眼不自睹。
颇讶徐孝廉，
得闲能几许。介子愿奉使，
翁归备文武。应缘不而闲，
名字挂庭宇。我诗为闲作，
更得不闲语。君如汗血驹，
转盼略燕楚。莫嫌銮辂重，
终胜盐车苦。

徐君猷挽词

一舸南游遂不归，清江赤壁照人悲。
请看行路无从涕，尽是当年不忍欺。
雪後独来栽柳处，竹间行复茶时。
山城散尽樽前客，旧恨新愁只自知。

徐使君分新火

临皋亭中一危坐，三见清明改新火。
沟中枯木应笑人，钻斫不然谁似我。
黄州使君怜久病，分我五更红一朵。
从来破釜跃江鱼，只有清诗嘲饭颗。
起携蜡炬绕空室，欲事烹煎无一可。
为公分作无尽灯，照破十方昏暗锁。

徐元用使君与其子端常邀仆与小儿过同游东山浮金堂，戏作此诗

昔与徐使君，共赏钱塘春。
爱此小天竺，时来中圣人。
松如迁客老，酒似使君醇。
击舟藤城下，弄月镡江滨。
江月夜夜好，云山朝朝新。
使君有令子，真是石麒麟。
我子乃散材，有如木轮铩
二老白接{上四下离}，两郎乌角巾。
醉卧松下石，扶归江上津。
浮桥半没水，揭此碧鳞鳞。

徐州送交代仲达少卿

此身无用且东来，赖有江山慰不才。
旧尹未嫌衰废久，清樽犹许再三开。
满城遗爱知谁继，极目扁舟挽不回。
归去青云还记否，交游胜绝古城隈。

许州西湖

西湖小雨晴，勾呵长。
来从古城角，夜半转新响。
使君欲春游，浚沼役千掌。
纷纭具畚锸，闹若蚁运壤。
夭桃弄春色，生意寒犹怏。
惟有落残梅，标格若矜爽。
游人坌已集，挈}三且两。
醉客卧道傍，扶起尚偃仰。
池台信宏丽，贵与民同赏。
但恐城市欢，不知田野怆。
颖川七不登，野气长苍莽。
谁知万里客，湖上独长想。

续辩才诗二句

天爱禅心圆且洁，故添明月伴清光。

续丽人行

深宫无人春日长，沉香亭北百花香。
美人睡起薄梳洗，燕舞莺啼空断肠。
画工欲画无穷意，背立东风初破睡。
若教回首却嫣然，阳城下蔡俱风靡。
杜陵饥客眼长寒，蹇驴破帽随金鞍。
隔花临水时一见，只许腰肢背後看。
心醉归来茅屋底，方信人间有西子。
君不见孟光举案与眉齐，何曾背面伤春啼。


