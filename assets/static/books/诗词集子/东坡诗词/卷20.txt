【卷20】

送吕行甫司门y河阳

结交不在久，倾盖如平生。
识子今几日，送别亦有情。
子生公相家，高义久峥嵘。
天才既超诣，世故亦屡更。
譬如追风骥，岂免羁与缨。
念我山中人，久与麋鹿并。
误出挂世网，举动俗所惊。
归田虽未果，已觉去就轻。
河阳岂云远，出处恐异程。
便当从此别，有酒无徒倾。

送穆越州

江海相忘十五年，羡公松柏蔚苍颜。
四朝耆旧冰霜后，两郡风流水石间。
旧政犹传蜀父老，先声已振越溪山。
樽前俱是蓬莱守，莫放高楼雪月闲。

送南屏谦师

道人晓出南屏山，来试点茶三昧手。
忽惊午盏兔毛斑，打作春瓮鹅儿酒。
天台乳花世不见，玉川风腋今安有。
先生有意续茶经，会使老谦名不朽。

送牛尾狸与徐使君

风卷飞花自入帷，一樽遥想破愁眉。
泥深厌听鸡头鹘，酒浅欣尝牛尾狸。
通印子鱼犹带骨，披绵黄雀漫多脂。
殷勤送去烦纤手，为我磨刀削玉肌。

送欧阳辩监澶州酒

汗血驾鼓车，何从致千里。
纷纷糟麴间，欲试贤公子。
君家江南英，濯足沧浪水。
却渡旧黄河，涨沙埋马耳。
由来付造物，倚伏何穷已。
当念楚子文，三仕无愠喜。

送欧阳季默赴阙

先生岂止一怀祖，郎君不减王文度。
膝上几日今白须，今我眼中见此父。
汝南相从三晦朔，君去苦早我来暮。
霜风凄紧正脱木，颍水清浅可立鹭。
莫辞白酒泻香泉，已觉扁舟掠新渡。
坐看士衡执别手，更遣梦得出奇句。
郎君可是`库人，乃使J骥随蹇步。
置之行矣无足道，贤愚岂在遇不遇。

送欧阳推官赴华州监酒

我观文忠公，四子皆超越。
仲也珠径寸，照夜光如月。
好诗真脱兔，下笔先落鹘。
知音如周郎，议论亦英发。
文章乃余事，学道探玄窟。
死为长白主，名字羽绛阙。
伤心清颍尾，已伴白鸥没。
喜见三少年，俱有千里骨。
千里不难到，莫遣历块蹶。
临分出苦语，愿子书之笏。

送欧阳主簿赴官韦城四首

凤雏骥子日相高，白发苍颜笑我曹。
读遍牙签三万轴，却来小邑试牛刀。

送欧阳主簿赴官韦城四首

出处年来恨不齐，一樽临水记分携。
江湖咫尺吾将老，汝颖东流子却西。

送欧阳主簿赴官韦城四首

白马津头春水来，白鱼犹喜似江淮。
使君已复冰堂酒，更望重新画舫斋。

送欧阳主簿赴官韦城四首

道傍垂白定沾巾，正似当年绿发新。
故国依然乔木在，典刑复见老成人。

送千乘、千能两侄还乡

治生不求富，读书不求官。
譬如饮不醉，陶然有余欢。
君看庞德公，白首终泥蟠。
岂无子孙念，顾独贻以安。
鹿门上冢回，床下拜龙鸾。
躬耕竟不起，耆旧节独完。
念汝少多难，冰雪落绮纨。
五子如一人，奉养真色难。
烹鸡独馈母，自飨苜蓿盘。
口腹恐累人，宁我食无肝。
西来四千里，敝袍不言寒。
秀眉似我兄，亦复心闲宽。
忽然舍我去，岁晚留余酸。
我岂轩冕人，青云意先阑。
汝归时松菊，环以青琅\。
桤阴三年成，可以挂我冠。
清江入城郭，小圃生微澜。
相从结茅舍，曝背谈金銮。

送钱承制赴广西路分都监

当年我作表忠碑，坐觉江山气未衰。
舞凤尚从天目下，收驹时有渥洼姿。
踞床到处堪吹笛，横槊何人解赋诗。
知是丹霞烧佛手，先声应已慑群夷。

送钱穆父出守越州绝句二首

簿书常苦百忧集，樽酒今应一笑开。
京兆从教思广汉，会稽聊喜得方回。

送钱穆父出守越州绝句二首

若耶溪水云门寺，贺监荷花空自开。
我恨今犹在泥滓，劝君莫棹酒船回。

送钱藻出守婺州得英字

老手便剧郡，高怀厌承明。
聊纡东阳绶，一濯沧浪缨。
东阳佳山水，未到意已清。
过家父老喜，出郭壶浆迎。
子行得所愿，怆居者情。
吾君方急贤，日旰坐迩英。
黄金招乐毅，白璧赐虞卿。
子不少自贬，陈义空峥嵘。
古称为郡乐，渐恐烦敲s
临分敢不尽，醉语醒还惊。

送乔施州

恨无负郭田二顷，空有载行书五车。
江上青山横绝壁，云间细路蹑飞蛇。
鸡号黑暗通蛮货，蜂闹黄连采蜜花。
共怪河南门下客，不应万里向长沙。

送乔仝寄贺君六首

君年二十美且都，初得恶疾堕眉须。
红颜白发惊妻孥，览镜自嫌欲弃躯。
结茅穷山啖松腴，路逢逃秦博士卢。
方瞳照野清而J，再拜未起烦一呼。
觉知此身了非吾，炯然莲花出泥涂。
随师东游渡潍，山头见我两轮朱。
岂知仙人混屠沽，尔来八十胸垂胡。
上山如飞嗔人扶，东归有约不敢渝。
新年当参老仙儒，秋风西来下双凫，
得枣如瓜分我无?

送乔仝寄贺君六首

生长兵间早脱身，晚为元佑太平人。
不惊渤海桑田变，来看龟蒙漏泽春。

送乔仝寄贺君六首

曾谒东封玉辂尘，幅巾短褐亦逡巡。
行宫夜奏空名姓，怅望云霞缥缈人。

送乔仝寄贺君六首

垂老区区岂为身，微言一发重千钧。
始知不见高皇帝，正似商山四老人。

送乔仝寄贺君六首

旧闻父老晋郎官，已作飞腾变化看。
闻道东蒙有居处，愿供薪水看烧丹。

送乔仝寄贺君六首

千古风流贺季真，最怜嗜酒谪仙人。
狂吟醉舞知无益，粟饭藜羹问养神。

送任汲通判黄州兼寄其兄孜

吾州之豪任公子，少年盛壮日千里。
无媒自进谁识之，有才不用今老矣。
别来十年学不厌，读破万卷诗愈美。
黄州小郡夹溪谷，茅屋数家依竹苇。
知命无忧子何病，见贤不荐谁当耻。
平泉老令更可悲，六十青衫贫欲死。
桐乡遗老至今泣，颍川大姓谁能。
因君寄声问消息，莫对黄鹞矜爪觜。

送邵道士彦肃还都峤

乞得纷纷扰扰身，结茅都峤与仙邻。
少而寡欲颜常好，老不求名语益真。
许迈有妻还学道，陶潜无酒亦从人。
相随十日还归去，万劫清游结此因。

送沈逵赴广南

嗟我与君皆丙子，四十九年穷不死。
君随幕府战西羌，夜渡冰河斫云垒。
飞尘涨天箭洒甲，归对妻孥真梦耳。
我谪黄冈四五年，孤舟出没烟波里。
故人不复通问讯，疾病饥寒疑死矣。
相逢握手一大笑，白发苍颜略相似。
我方北渡脱重江，君复南行轻万里。
功名如幻何足计，学道有涯真可喜。
勾漏丹砂已付君，汝阳瓮盎吾何耻。
君归赴我鸡黍约，买田筑室从今始。

送蜀人张师厚赴殿试二首

忘归不觉鬓毛斑，好事乡人尚往还。
断岭不遮西望眼，送君直过楚王山。

送蜀人张师厚赴殿试二首

云龙山下试春衣，放鹤亭前送落晖。
一色杏花三十里，新郎君去马如飞。

送蜀僧去麈

十年读易费膏火，尽日吟诗愁肺肝。
不解丹青追世好，欲将芹芷荐君盘。
谁为善相甯嫌瘦，复有知音可废弹。
拄杖挂经须倍道，故乡春蕨已阑干。

送司勋子才丈赴梓州

别日已苦迫，见日未可期。
曷不惜此日，相从把酒卮。
人生初甚乐，譬若枰上棋。
纵横听汝手，聚散岂吾知。
胡为复嗟叹，实恨相识迟。
念昔非亲旧，闻名自童儿。
不见常隐忧，见之百忧披。
相从未云几，别泪遽已垂。
有如云间鹤，影过落寒池。
举头已千里，可见不可追。
我本蜀诸生，能言公少时。
初为成都掾，治狱官苦卑。
高才绝伦辈，邦伯忘等夷。
是时最少年，白晰未有髭。
风流能痛饮，敏捷好论诗。
勇于x上鹰，不啻囊中锥。
去蜀曾未久，得县复来眉。
簿书纷满前，指画涣无疑。
一年吏已服，渐能省鞭笞。
二年民尽信，不复烦文移。
三年厌闲寂，终日事桐丝。
客来投其辖，醉倒不容辞。
至今三十年，父老犹嗟咨。
东川晚乃至，观者塞路岐。
但见东人喜，不知西人悲。
如今又继往，人事亦可奇。
嗟此信偶然，或云数使之。
王城多高爵，要路人争驰。
公来席未暖，去不淅晨炊。
屡为蜀人得，毋乃天见私。
吾徒本学道，穷达理素推。
况为二千石，所至搔乐嬉。
细思为县日，宾友存者谁。
或终卧茅屋，或去悬金龟。
或已登鬼籍，墓木如门楣。
感时何倏忽，抚旧应涕。
紫绶著更好，红颜蔚不衰。
权奇玉勒马，阿那胡琴姬。
逢人可与乐，慎勿苦相思。

送宋构朝散知彭州迎侍二亲

东来谁迎使君车，知是丈人屋上乌。
丈人今年二毛初，登楼上马不用扶。
使君负弩为前驱，蜀人不复谈相如。
老幼化服一事无，有鞭不施安用蒲。
春波如天涨平湖，红照坐香生肤。
x上寿白玉壶，公堂登歌凤将雏。
诸孙欢笑争挽须，蜀人画作西湖图。

送宋君用游辇下

暴雨涨荒溪，尺水生洪流。
中有泼泼鲤，泛然方快游。
安知赤日烁，沸浪生浮沤。
石密岸狭束，鳞鬣窘若囚。
一失在藻乐，遂有辙鲋忧。
誓将泛江湖，雪此哪羞。
江湖与荒溪，巨细虽不侔。
此流彼之派，联接讵阻修。
超然奋跃去，势若鹰离x。
浮沉谢群蛙，窟穴依长洲。
洗刷沮洳泥，被服白纹裘。
谁知岁月久，涌浪生咽喉。
赖尔溪中物，虽困有远谋。
不似沼b间，四合狱万鲰。
纵知有江湖，绵绵隔山丘。
人生岂异此，穷达皆有由。
吾乡广平君，少与轻薄游。
堆金等屋梁，{左禾右罢}百顷秋。
朝廷罗红颜，夜庖炙肥牛。
落魄穷书生，多以金帛收。
高赀一朝尽，里巷谁青眸。
儿女号饥寒，亲友寡馈k。
中夜起长叹，慷慨商声讴。
我非田农家，安能事粗i。
又非将帅种，不惯挥戈矛。
平生负壮气，岂可遂尔休。
今我中丞公，位隆职兼优。
官爵连九族，一门千骅骝。
虽云富贵殊，敢以贫贱投。
姻戚苦未远，我困岂我{左寿右鬼}。
八月秋风高，驾言动轻c。
将行来告别，求赠安敢C。
嗟子穷已甚，倚伏理亦周。
溪鱼解如此，况子知公侯。
马壮仆正健，去去其无留。

送孙勉

昔年罢东武，曾过北海县。
白河翻雪浪，黄土如蒸面。
桑麻冠东方，一熟天下贱。
是时累饥馑，尝苦盗贼变。
每怜追胥官，野宿风裂面。
君为淮南秀，文采照金殿。
胡为事奔走，投笔腰羽箭。
更被髯将军，豪篇来督战。
亲程三郡士，玉石不能f。
欲知君得人，失者亦称善。
君才无不可，要使经百链。
吾诗堪咀嚼，聊送别酒咽。

送孙著作赴考城，兼寄钱醇老、李邦直二君，於孙处有书见及

使君闲如云，欲出谁肯伴。
清风独无事，一啸亦可唤。
来从白苹洲，吹我明日观。
门前远行客，青衫流白汗。
问子何匆匆，王事不可缓。
故人钱与李，清庙两圭瓒。
蔚为万乘器，尚记沟中断。
子亦东南珍，价重不可算。
别情何以慰，酒尽对空案。
惟持一榻凉，劝子巾少岸。
北风那复有，尘土飞灰炭。
欲寄二大夫，发发不可绊。

送笋芍药与公择二首

久客厌虏馔，枵然思南烹。
故人知我意，千里寄竹萌。
骈头玉婴儿，一一脱锦绷。
庖人应未识，旅人眼先明。
我家拙厨膳，彘肉d芜菁。
送与江南客，烧煮配香粳。

送笋芍药与公择二首

今日忽不乐，折尽园中花。
园中亦何有，芍药袅残葩。
久旱复遭雨，纷披乱泥沙。
不折亦安用，折去还可嗟。
弃掷亮未能，送与谪仙家。
还将一枝春，插向两髻丫。

送王伯守虢挨

华山东麓秦遗民，当时依山来避秦。
至今风俗含古意，柔桑绿水招行人。
行人掉臂不回首，争入崤函土囊口。
惟有使君千里来，欲饮三堂无事酒。
三堂本来一事无，日长睡起闻投壶。
床头砚石开云月，涧底松根嵫╇椤
山棚盗散人安寝，劝买耕牛发陈廪。
归来只作水衡卿，我欲携壶就君饮。

送王竦朝散赴阙

我家衡山公，清而畏人知。
臧否不出口，默识如蓍龟。
擢子拱把中，云有骥J姿。
胡为三十载，尚人穷苦词。
丈人不妄语，未效此何疑。
A来清颍上，泪湿中郎诗。
怪我一年长，而作十年衰。
同时几人在，岂敢怨白髭。
愿言指松柏，永与霜雪期。

送文与可出守陵州

壁上墨君不解语，见之尚可消百忧。
而况我友似君者，素节凛凛欺霜秋。
清诗健笔何足数，逍遥齐物追庄周。
夺官遣去不自觉，晓梳脱发谁能收。
江边乱山赤如赭，陵阳正在千山头。
君知远别怀抱恶，时遣墨君解我愁。

送鲜于都曹归蜀灌口旧居

}尽霜须照碧铜，依然春雪在长松。
朝行犀浦催收芋，夜渡绳桥看伏龙。
莫叹倦游无驷马，要将老健敌千钟。
子云三世惟身在，为向西南说病容。

送襄阳从事李友谅归钱塘

居杭积五岁，自意本杭人。
故山归无家，欲卜西湖邻。
良田不难买，静士谁当亲。
髯张既超然，老潜亦绝伦。
李子冰玉姿，文行两清淳。
归从三人游，便足了此身。
公堤不改昨，姥岭行开新。
幽梦随子去，松花落衣巾。

送小本禅师赴法云

寓形天宇间，出处会有役。
澹然都无营，百年何由毕。
山林等忧患，轩冕亦戏剧。
我未即归休，师宁便安逸。
王城满豪杰，议论纷黑白。
圣谛第一义，对面谁不识。
师来亦何事，孤月挂空碧。
是身如浮云，安得限南北。
出岫本无心，既雨归亦得。
珠泉有旧约，何年挂瓶锡。

送颜复兼寄王巩

彭城官居冷如水，谁从我游颜氏子。
我衰且病君亦穷，衰穷相守正其理。
胡为一朝舍我去，轻衫触热行千里。
问君无乃求之与，答我不然聊尔耳。
京师万事日日新，故人如故今有几。
君知牛行相君宅，扣门但觅王居士。
清诗草圣俱入妙，别後寄我书连纸。
苦恨相思不相见，约我重阳嗅霜蕊。
君归可唤与俱来，未应指目妨进拟。
太一老仙闲不出，踵门问道今时矣。
因行过我路几何，愿君推挽加鞭。
吾侪一醉岂易得，买羊酿酒从今始。

送杨奉礼

谱牒推关右，风流出靖恭。
时情任险陂，家法故雍容。
南去河千顷，余惟酒一钟。
更谁哀老子，令得放疏慵。

送杨杰

天门夜上宾出日，万里红波半天赤。
归来平地看跳丸，一点黄金铸秋橘。
太华峰头作重九，天风吹够苹酒。
浩歌驰下腰带，醉舞崩崖一挥手。
神游八极万缘虚，下视蚊雷隐污渠。
大千一息八十返，笑厉东海骑鲸鱼。
三韩王子西求法，凿齿弥天两偷小
过江风急浪如山，寄语舟人好看客。

送杨孟容

我家峨眉阴，与子同一邦。
相望六十里，共饮玻璃江。
江山不违人，遍满千家窗。
但苦窗中人，寸心不自降。
子归治小国，洪钟噎微撞。
我留侍玉座，弱步丰扛。
後生多高才，名与黄童双。
不肯入州府，故人余老庞。
殷勤与问讯，爱惜霜眉庞。
何以待我归，寒醅发春缸。

送俞节推

吴兴有君子，淡如朱丝琴。
一唱三太息，至今有遗音。
嗟余与夫子，相避如辰参。
犹喜见诸郎，窈然清且深。
异时多良士，末路丧初心。
我生不有命，其肯枉尺寻。

送玉面狸

北距飞狐信未通，夜来缚到稿街东。
千年妖幼谁家妇，一国蒙茸无是公。
丘首可怜迷故土，帝j空用起腥风。
长缨俘献埋轮使，未问豺狼问此翁。

送渊师归径山

我昔尝为径山客，至今诗笔余山色。
师住此山三十年，妙语应须得山骨。
溪城六月水云蒸，飞蚊猛捷如花鹰。
羡师方丈冰雪冷，兰膏不动长明灯。
山中故人知我至，争来问讯今何似。
为言百事不如人，两眼犹能书细字。

送运判朱朝奉入蜀

霭霭青城云，娟娟峨嵋月。
随我西北来，照我光不灭。
我在尘土中，白云呼我归。
我游江湖上，明月湿我衣。
岷峨天一方，云月在我侧。
谓是山中人，相望了不隔。
梦寻西南路，默数长短亭。
似闻嘉陵江，跳波吹枕屏。
送君无一物，清江饮君马。
路穿慈竹林，父老拜马下。
不用惊走藏，使者我友生。
听讼如家人，细说为汝评。
若逢山中友，问我归何日。
为话腰脚轻，犹堪踏泉石。

送曾仲锡通判如京师

边城岁暮多风雪，强压春醪与君别。
玉帐夜谈霜月苦，铁骑晓出水河裂。
断蓬飞叶卷黄沙，只有千林{髻下吉换蒙}松花。
应为王孙朝上国，珠幢玉节与排衙。
左援公孝右孟博，我居其间啸且诺。
仆夫为我催归来，要与北海春水争先回。

送曾子固y越得燕字

醉翁门下士，杂e难为贤。
曾子独超轶，孤芳陋群妍。
昔从南方来，与翁两联翩。
翁今自憔悴，子去亦宜然。
贾谊穷适楚，乐生老思燕。
那因江d美，遽厌天庖膻。
但苦世论隘，聒耳如蜩蝉。
安得万顷池，养此横海g。

送张安道赴南都留台

我公古仙伯，超然羡门姿。
偶怀济物志，遂为世所縻。
黄龙游帝郊，萧韶凤来仪。
终然反溟极，岂复安笼池。
出入四十年，忧患未尝辞。
一言有归意，阖府谏莫移。
吾君信英睿，搜士及茅茨。
无人长者侧，何以安子思。
归来扫一室，虚白以自怡。
游於物之初，世俗安得知。
我亦世味薄，因循鬓生丝。
出处良细事，从公当有时。

送张嘉父长官

都城昔倾盖，骏马初服c。
再见江湖间，秋鹰已离x。
於今三会合，每进不少留。
豫章既可识，瑚琏谁当收。
微官有民社，妙割无鸡牛。
归来我益敬，器博用自周。
百年子初筵，我已迫旅酬。
但当寄苦语，高节贯白头。

送张嘉州

少年不愿万户侯，亦不愿识韩荆州。
颇愿身为汉嘉守，载酒时作凌云游。
虚名无用今白首，梦中却到龙泓口。
浮云轩冕何足言，惟有江山难入手。
峨眉山月半轮秋，影入平羌江水流。
谪仙此语谁解道，请君见月时登楼
笑谈万事真何有，一时付与东岩酒。
归来还受一大钱，好意莫违黄发叟。

送张天觉得山字

西登太行岭，北望清凉山。
晴空浮五髻，霭卿云间。
余光入岩石，神草出茅菅。
何人相指似，稍稍落人寰。
能令堕指儿，A髯茁冰颜。
祝君如此草，为民已]。
我亦老且病，眼花腰脚顽。
念当勤致此，莫作河东悭。

送张轩民寺丞赴省试

龙飞甲子尽豪英，尝喜吾犹及老成。
人竞春兰笑秋菊，天教明月伴长庚。
传家各自闻诗礼，与子相逢亦弟兄。
洗眼上林看跃马，贺诗先到古宣城。

送张职方吉甫赴闽漕六和寺中作

羡君超然鸾鹤姿，江湖欲下还飞去。
空使吴儿怨不留，青山漫漫七闽路。
门前江水去掀天，寺後清池碧玉环。
君如大江日千里，我如此水千山底。

送赵寺丞寄陈海州

景疏楼上唤蛾眉，君到应先诵此诗。
若见孟公投辖饮，莫忘冲雪送君时。

送郑户曹

水绕袁城楼，山围戏马台。
古来豪杰地，千载有余哀。
隆准飞上天，重瞳亦成灰。
白门下吕布，大星陨临淮。
尚想刘德舆，置酒此徘徊。
尔来苦寂寞，废圃多苍苔。
河从百步响，山到九里回。
山水自相激，夜声转风雷。
荡荡清河耄黄楼我所开。
秋月堕城角，春风摇酒杯。
迟君为座客，新诗出琼瑰。
楼成君已去，人事固多乖。
他年君倦游，白首赋归来。
登楼一长啸，使君安在哉。

送郑户曹

游遍钱塘湖上山，归来文字带芳鲜。
羸童瘦马从吾饮，陋巷何人似子贤。
公业有田常乏食，广文好客竟无毡。
东归不趁花时节，开尽春风谁与妍。

送郑户曹赋席上果得榧子

彼美玉山果，粲为金盘实。
瘴雾脱蛮溪，清樽奉佳客。
客行何以赠，一语当加璧。
祝君如此果，德膏以自泽。
驱攘三彭仇，已我心腹疾。
愿君如此木，凛凛傲霜雪。
畚君倚几，滑净不容削。
物微兴不浇，此赠毋轻掷。

送芝上人游庐山

二年阅三州，我老不自惜。
团团如磨牛，步步踏陈迹。
岂知世外人，长与鱼鸟逸。
老芝如云月，炯炯时一出。
比年三见之，常若有所适。
逝将走庐阜，计阔道逾密。
吾生如寄耳，出处谁能必。
江南千万峰，何处访子室。

送周朝议守汉州

茶为西南病，岷俗记二李。
何人折其锋，矫矫六君子。
君家尤出力，流落初坐此。
谓当收桑榆，华发看剑履。
胡为犯风雪，岁晚行未已。
念归诚得计，顾自为谋耳。
吾闻江汉间，疮_有未起。
莫轻龚遂老，君王付尺。
召还当有诏，挽袖谢邻里。
犹堪作水衡，供张园林美。

送周正孺知东川

得郡书生荣，还家昔人重。
而况东西川，千骑许上冢。
里门下车入，父老自惊耸。
端如何武贤，不事长卿宠。
清时养材杰，杞梓方培拥。
未应遗合抱，取用及把拱。
如君尚出麾，顾我宜耕垄。
告归谢先手，求去悔不勇。
岂云慕廉退，实自知衰冗。
为君扫棠阴，画像或相踵。

送竹几与谢秀才

平生长物扰天真，老去归田只此身。
留我同行木上座，赠君无语竹夫人。
但随秋扇年年在，莫斗琼枝夜夜新。
堪笑荒唐玉川子，暮年家口若为亲。

送竹香炉

枯槁形骸惟见耳，凋残鬓发只留须。
平生大节堪为底，今日灰心始见渠。

送煮菜赠包安静先生

野菜此出珍又珍，送与西邻病酒人。
便须起来和热吃，不消洗面裹头巾。

送子由使契丹

云海相望寄此身，那因远适更沾巾。
不辞_骑凌风雪，要使天骄识凤麟。
沙漠回看清禁月，湖山应梦武林春。
单于若问君家世，莫道中朝第一人。

苏潜圣挽词

妙龄驰誉百夫雄，晚节忘怀大隐中。
悃衔藁真汉吏，文章尔雅称吾宗。
趋时肯负平生志，有子还应不死同。
惟我闲思十年事，数行老泪寄西风。

苏州姚氏三瑞堂

君不见董召南，隐居行义孝且慈，
天公亦恐无人知。故公鸡狗相哺儿，
又令韩老为作诗。尔来三百年，
名与淮水东南驰。此人世不乏，
此事亦时有。枫桥三瑞皆目见，
天意宛在虞鳏後。惟有此诗非昔人，
君更往求无价手。

苏子容母陈夫人挽词

苏陈甥舅真冰玉，正始风流起颓俗。
夫人高节称其家，凛凛寒松映修竹。
鸡鸣为善日日新，八十三年如一晨。
岂惟家室宜寿母，实与朝廷生异人。
忘躯徇国乃吾子，三仕何曾知愠喜。
不须拥笏强垂鱼，我视去来皆梦尔。
诵诗相换真区区，墓碑千字多遣余。
他年太史取家传，知有班昭续汉书。

宿海会寺

篮舆三日山中行，山中信美少旷平。
下投黄泉上青冥，线路每与猿争。
重楼束缚遭涧坑，两股酸哀饥肠鸣。
北渡飞桥踏彭铿，缭垣百步如古城。
大钟横撞千指迎，高堂延客夜不扃。
杉槽漆斛江河倾，本来无垢洗更轻。
倒床鼻息四邻惊，如五鼓天未明。
木鱼呼粥亮且清，不闻人声闻履声。

宿建封寺，晓登尽善亭，望韶石三首

双阙浮光照短亭，至今猿鸟啸青荧。
君王自此西巡狩，再使鱼龙舞洞庭。

宿建封寺，晓登尽善亭，望韶石三首

蜀人文赋楚人辞，尧在崇山舜九疑。
圣主若非真得道，南来万里亦何为。

宿建封寺，晓登尽善亭，望韶石三首

岭海东南月窟西，功成天已锡玄圭。
此方定是神仙宅，禹亦东来隐会稽。

宿九仙山

风流王谢古仙真，一去空山五百春。
玉室金堂余汉士，桃花流水失秦人。
困眠一榻香凝帐，梦绕千岩冷逼身。
夜半老僧呼客起，云峰缺处涌冰轮。

宿临安净土寺

鸡鸣发余杭，到寺已亭午。
参禅固未暇，饱食良先务。
平生睡不足，急扫清风宇。
闭门群动息，香篆起烟缕。
觉来烹石泉，紫笋发轻乳。
晚凉休浴罢，衰发稀可数。
浩歌出门去，暮色入村坞。
微月半隐山，圆荷争泻露。
相携石桥上，夜与故人语。
明朝入山房，石镜炯当路。
昔照熊虎姿，今为猿鸟顾。
废兴何足吊，万古一仰俯。

宿望湖楼再和

新月如佳人，出海初弄色。
娟娟到湖上，潋潋摇空碧。
夜凉人未寝，山静闻响屐。
骚人故多感，悲秋更l栗。
君胡不相就，朱墨纷黝赤。
我行得所嗜，十日忘家宅。
但恨无友生，诗病莫诃诘。
君来试吟咏，定作鹤头侧。
改罢心愈疑，满纸蛟蛇黑。

宿余杭法喜寺，寺後绿野堂，望吴兴诸山，怀孙莘老学士

徙倚秋原上，凄凉晚照中。
水流天不尽，人远思何穷。
问谍知秦过，看山识禹功。
稻凉初吠蛤，柳老半书虫。
荷背风翻白，莲腮雨退红。
追游慰迟暮，觅句效儿童。
北望苕溪转，遥怜震泽通。
烹鱼得尺素，好在紫髯翁。

宿州次韵刘泾

我欲归休瑟渐希，舞雩何日著春衣。
多情白发三千丈，无用苍皮四十围。
晚觉文章真小技，早知富贵有危机。
为君垂涕君知否，千古华亭鹤自飞。

宿资福院

月明写菟铝钟模最是江湖入念头。
衣染炉烟金漏迥，茶烹石鼎玉蟾留。
山星几点躔官舍，僧院百年过客舟。
封事未投圣主意，长安此夕亦多愁。

蒜山松林中可卜居，余欲僦其地，地属金山，故作此诗与金山元长老

魏王大瓠无人识，种成何翅实五石。
不辞破作两大樽，只忧水浅江湖窄。
我材C落本无用，虚名惊世终何益。
东方先生好自誉，伯夷子路并为一。
杜陵布衣老且愚，信口自比契与稷。
暮年欲学柳下惠，嗜好酸咸不相入。
金山也是不羁人，早岁闻名晚相得。
我醉而嬉欲仙去，傍人笑倒山谓实。
问我此生何所归，笑指浮休百年宅。
蒜山幸有闲田地，招此无家一房客。

岁除题王文甫家桃符

门大要容千驷入，堂深不觉百男欢。

岁晚相与馈问，为馈岁；酒食相邀，呼为别岁；至除夜，达旦不眠，为守岁。蜀之风俗如是。余官於岐下，岁暮思归而不可得，故为此三诗以寄子由馈岁

农功各已收，岁事得相佐。
为欢恐无及，假物不论货。
山川随出产，贫富称小大。
盘巨鲤横，发笼双兔卧。
富人事华靡，彩绣光翻座。
贪者愧不能，微挚出舂磨。
官居故人少，里巷佳节过。
亦欲举乡风，独唱无人和。

孙巨源

三年客京辇，憔悴难具论。
挥汗红尘中，但随马蹄翻。
人情贵往返，不报生祸根。
坐令平生友，终岁不及门。
南来实清旷，但恨无与言。
不谓广陵城，得逢刘与孙。
异趣不两立，譬如王孙猿。
吾侪久相聚，恐见疑排。
我褊类中散，子通真巨源。
绝交固未敢，且复东南奔。

孙莘老寄墨四首

徂徕无老松，易水无良工。
珍材取乐浪，妙手惟潘翁。
鱼胞熟万杵，犀角盘双龙。
墨成不敢用，进入蓬莱宫。
蓬莱春昼永，玉殿明房栊。
金笺洒飞白，瑞雾萦长虹。
遥怜醉常侍，一笑开天容。

孙莘老寄墨四首

溪石琢马肝，剡藤开玉版。
嘘嘘云雾出，奕奕龙蛇绾。
此中有何好，秀色纷满眼。
故人归天禄，古漆窥蠹简。
糜给尚方，老手擅编划。
分余幸见及，流落一叹赧。

孙莘老寄墨四首

我贫如饥鼠，长夜空o啮。
瓦池研灶煤，苇管书柿叶。
近者唐夫子，远致乌玉i。
先生又继之，圭璧烂箱箧。
晴窗洗砚坐，蛇蚓稍蟠结。
便有好事人，敲门求醉帖。

孙莘老寄墨四首

吾穷本坐诗，久服朋友戒。
五年江湖上，闭口洗残债。
今来复稍稍，快痒如爬疥。]
先生不讥诃，又复寄诗械。
幽光发奇思，点l出荒怪。
诗成自一笑，故疾逢虾蟹。

孙莘老求墨妙亭诗

兰亭茧纸入昭陵，世间遣迹犹龙腾。
颜公变法出新意，细筋入骨如秋鹰。
徐家父子亦秀绝，字外出力中藏棱。
峄山传刻典刑在，千载笔法留阳冰。
杜陵评书贵瘦硬，此论未公吾不凭。
短长肥瘦各有态，玉环飞燕谁敢憎。
吴兴太守真好古，购买断缺挥缣缯。
龟趺入座螭隐壁，空斋昼静闻登登。
奇踪散出走吴越，胜事传说夸友朋。
书来乞诗要自写，为把栗尾书溪藤。
後来视今犹视昔，过眼百巨如风灯。
他年刘郎忆贺监，还道同时须服膺。

塔前古桧

当年双桧是双音，相对无言老更恭。
庭雪到腰埋不死，如今化作两苍龙。

台头寺步月得人字

风吹河汉扫微云，步灾型ピ鲁萌恕
怕香初泛夜，离离花影欲摇春。
遥知金阙同清景，想见毡车辗暗尘。
回首旧游真是梦，一簪华发岸纶巾。

台头寺送宋希元

相从倾盖只今年，送别南台便黯然。
人夜更歌金缕曲，他时莫忘角弓篇。
三年不顾东邻女，二顷方求负郭田。
我欲归休君未可，茂先方议崃泉。

台头寺雨中送李邦直赴史馆，分韵得忆字人字，兼寄孙巨源二首

霜林日夜西风急，老送君归百忧集。
清歌窈眇入行云，云为不行天为泣。
红叶黄花秋正乱，白鱼紫蟹君须忆。
凭君说向髯将军，衰病相逢应不识。

台头寺雨中送李邦直赴史馆，分韵得忆字人字，兼寄孙巨源二首

珥笔西归近紫宸，太平典册不缘麟。
付君此事宁论晋，载我当时旧过秦。
门外想无千斛米，墓中知有百年人。
看君两眼明如镜，休把春秋坐素臣。

太白词

雷阗阗，山昼晦。
风振野，神将驾。
载云罕，从玉A。
旱既甚，蹶往救，
道阻修兮。

太白词

旌旗翻，疑有无。
日惨变，神在涂。
飞赤篆，诉阊阖。
走阴符，行羽檄，
万灵集兮。

太白词

风为幄，云为盖。
满堂烂，神既至。
纷醉饱，锡以雨。
百川溢，施沟渠，
歌且舞兮。

太白词

骑裔裔，车斑斑。
鼓箫悲，神欲还。
轰振凯，隐林谷。
执妖厉，归献馘，
千里肃兮。



