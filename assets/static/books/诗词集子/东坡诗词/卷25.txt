【卷25】

用前韵再和孙志举

人众者胜天，天定亦胜人。
邓通岂不富，郭解安得贫。
惊飞贺厦燕，走散入幕宾。
醉眠中山酒，梦结南柯姻。
宠辱能几何，悲欢浩无垠。
回视人间世，了无一事真。
洒扫古玉局，香火通帝。
我室思无邪，我堂德有邻。
所至为乡里，事贤友其仁。
之子富经术，蔚如井大春。
蜿楚南极，淑气生此民。
唱高和自寡，非我谁当亲。
譬彼O谷竹，剪裁待伶伦。
俗学吁可鄙，纸缯配刍银。
聊将调痴鬼，亦复争华新。
愿子事笃实，浮言扫谵谆。
穷通付造物，得丧理本均。
期子如太仓，会当发陈陈。

用前韵再和许朝奉

高门元世旧，客路晚追游。
清绝闻诗语，疏通岂法流。
传家有衣钵，断狱尽春秋。
邂逅陪车马，寻芳谢I洲。
凄凉望乡国，得句仲宣楼。
恨赋投湘水，悲歌祀柳州。
何如五字律，相与一樽留。
更约登尘外，归时月满舟。

用前韵作雪诗留景文

万松岭上黄千叶，载酒年年踏松雪。
刘郎去後谁复来，花下有人心断绝。
东斋夜坐搜雪句，两手龟坼霜须折。
无情岂亦畏嘲弄，穿帘入户吹灯减。
纷纷儿女争所似，碧海长鲸君未掣。
朝来云汉接天流，雇我小诗如点缬。
欧阳赵陈在户外，急扫中庭铺木屑。
交游虽似雪柏坚，聚散行作风花瞥。
睛光融作一尺泥，归有何事真无说。
泥乾路稳放君去，莫倚马蹄如踣铁。

用王巩韵，送其侄震知蔡州

九门插天开，万马先朝屯。
举鞭红尘中，相见不得言。
夜走清虚宿，扣门惊鹊翻。
君家汾阳家，永巷车雷奔。
夕郎方不夕，列戟以自藩。
相逢开月阁，画檐低金盆。
至今梦中语，犹举灯前樽。
阿戎修玉牒，未惮笔削烦。
君归助献纳，坐继岑与温。
我客二子间，不复寻诸孙。

用王巩韵赠其侄震

衡门老苔藓，竹柏千兵屯。
开樽邀落日，未对乌鸟言。
清风举吹籁，散乱书帙翻。
传呼一何急，人马从车奔。
贫居少宾客，邻妇窥篱藩。
墙头过春酒，绿泛田家盆。
比来伏青蒲，坐捉白兽樽。
王猷修润色，亦有簿领烦。
朝廷贵二陆，屡闻天语温。
犹能整笔阵，愧我非韩孙。

游宝云寺，得唐彦猷为杭州日送客舟中手昼一绝句云U山雨霏微不满空，画船来往疾轻鸿。谁知独卧朱帘里，一榻无尘四面风＂。"予?日，送彦猷之子垧赴鄂州，舟中遇微雨，感叹前事，因和其韵，作两首送之，且归其昼唐氏＂。

二妙凋零笔法空，忽惊云海戏群鸿。
清诗不敢私囊箧，人道黄门有父风。

游宝云寺，得唐彦猷为杭州日送客舟中手昼一绝句云U山雨霏微不满空，画船来往疾轻鸿。谁知独卧朱帘里，一榻无尘四面风＂。"予?日，送彦猷之子垧赴鄂州，舟中遇微雨，感叹前事，因和其韵，作两首送之，且归其昼唐氏＂。

出处荣枯一笑空，十年社燕与秋鸿。
谁知白首长河路，还卧当时送客风。

游博罗香积寺

二年流落蛙鱼乡，朝来喜见麦吐芒。
东风摇波舞净绿，初日泫露酣娇黄。
汪汪春泥已没膝，剡剡秋谷初分秧。
谁言万里出无友，见此二美喜欲狂。
三山屏拥僧舍小，一溪雷转松阴凉。
要令水力供臼磨，与相地脉增堤防。
霏霏落雪看收面，隐隐叠鼓闻舂糠。
散流一啜云子白，炊裂十字琼肌香。
岂惟牢丸荐古味，要使真一流天浆。
诗成捧腹便绝倒，书生说食真膏肓。

游道场山何山

道场山顶何山麓，上彻云峰下幽谷。
我从山水窟中来，尚爱此山看不足。
陂湖行尽白漫漫，青山忽作龙蛇盘。
山高无风松自响，误认石齿号惊湍。
山僧不放山泉出，屋底清池照瑶席。
阶前合抱香入云，月里仙人亲手植。
出山回望翠云鬟，碧瓦朱栏缥缈间。
白水田头问行路，小溪深处是何山。
高人读书夜达旦，至今山鹤鸣夜半。
我今废学不归山，山中对酒空三叹。

游东西岩

谢公含雅量，世运属艰难。
况复情所锺，感概萃中年。
正赖丝与竹，陶写有余欢。
尝恐儿辈觉，坐令高趣阑。
独携缥缈人，来上东西山。
放怀事物外，徙倚弄云泉。
一旦功业成，管蔡复流言。
慷慨桓野王，哀歌和清弹。
挽须起流涕，始知使君贤。
意长日月促，卧病已辛酸。
恸哭西州门，往驾那复还。
空余行乐处，古木错苍烟。

游洞之日，有亭吏乞诗，既为留三绝句於洞之石壁，明日至峡州，吏又至，意若未足，乃复以此诗授之

一径绕山翠，萦纡去似蛇。
忽惊溪水急，争看洞门呀。
滑磴攀秋蔓，飞桥踏古槎。
三扉迎北吹，一穴向西斜。
叹息烟云老，追思岁月遐。
唐人昔未到，古俗此为家。
洞暖无风雪。山深富鹿j。
相逢衣尽草，环坐髻应。
灶突依岩黑，樽就石洼。
洪荒无传记，想像在羲娲。
此事今安有，遗踪我独嗟。
山翁劝留句，强为写槎牙。

游何山

今日何山是胜游，乱峰萦转绕沧洲。
云含老树明还灭，石碍飞泉咽复流。
遍岭烟霞迷俗客，一溪风雨送归舟。
自嗟尘土先衰老，底事孤僧亦白头。

游桓山，会者十人，以｀春水满四泽，夏云多奇峰＇为韵，得泽字

东郊欲寻春，未见莺花迹。
春风在流水，凫雁先拍拍。
孤帆信溶漾，弄此半篙碧。
舣舟桓山下，长啸理轻策。
弹琴石室中，幽响清磔磔。
吊彼泉下人，野火失枯腊。
悟此人间世，何者为真宅。
暮回百步洪，散坐洪上石。
愧我非王襄，子渊肯见客。
临流吹洞箫，水月照连璧。
此欢真不朽，回首岁月隔。
想像斜川游，作诗寄彭泽。

游惠山

梦里五年过，觉来双鬓苍。
还将尘土足，一步漪澜堂。
俯窥松桂影，仰见鸿鹤翔。
炯然肝肺间，已作冰玉光。
虚明中有色，清净自生香。
还从世俗去，永与世俗忘。

游惠山

薄云不遮山，疏雨不湿人。
萧萧松径滑，策策芒鞋新。
嘉我二三子，皎然无淄磷。
胜游岂殊昔，清句仍绝尘。
吊古泣旧史，疾谗歌小F。
哀哉扶风子，难与巢许邻。

游惠山

敲火发山泉，烹茶避林樾。
明窗倾紫盏，色味两奇绝。
吾生眠食耳，一饱万想灭。
颇笑玉川子，饥弄三百月。
岂如山中人，睡起山花发。
一瓯谁与共，门外无来辙。

游金山寺

我家江水初发源，宦游直送江入海。
闻道潮头一丈高，天寒尚有沙痕在。
中泠南畔石盘陀，古来出没随涛波。
试登绝顶望乡国，江南江北青山多。
羁愁畏晚寻归楫，山僧苦留看落日。
微风万顷靴文细，断霞半空鱼尾赤。
是时江月初生魄，二更月落天深黑。
江心似有炬火明，飞焰照山栖鸟惊。
怅然归卧心莫识，非鬼非人竟何物。
江山如此不归山，江神见怪惊我顽。
我谢江神岂得已，有田不归如江水。

游净居寺

十载游名山，自制山中衣。
愿言毕婚嫁，携手老翠微。
不悟俗缘在，失身蹈危机。
刑名非夙学，陷阱损积威。
遂恐生死隔，永与云山违。
今日复何日，芒鞋自轻飞。
稽首两足尊，举头双涕挥。
灵山会未散，八部犹光辉。
愿从二圣往，一洗千劫非。
徘徊竹溪月，空翠摇烟霏。
钟声自送客，出谷犹依依。
回首吾家山，岁晚将焉归。

游径山

众峰来自天目山，势若骏马奔平川。
中途勒破千里足，金鞭玉镫相回旋。
人言山住水亦住，下有万古蛟龙渊。
道人天眼识王气，结茅宴坐荒山巅。
精诚贯山石为裂，天女下试颜如莲。
寒窗暖足来朴朔，夜钵咒水降蜿蜒。
雪眉老人朝叩门，愿为弟子长参禅。
尔来废兴三百载，奔走吴会输金钱。
飞楼涌殿压山破，朝钟暮鼓惊龙眠。
晴空仰见浮海蜃，落日下数投林鸢。
有生共处覆载内，扰扰膏火同烹煎。
近来愈觉世路隘，每到宽处差安便。
嗟余老矣百事废，却寻旧学心茫然。
问龙乞水归洗眼，欲看细字销残年。

游灵隐高峰塔

言游高峰塔，蓐食治野装。
火云秋未衰，及此初旦凉。
雾霏岩谷暗，日出草木香。
嘉我同来人，久便云水乡。
相劝小举足，前路高且长。
古松攀龙蛇，怪石坐牛羊。
渐闻钟磬音，飞鸟皆下翔。
入门空有无，云海浩茫茫。
惟见聋道人，老病时绝粮。
问年笑不答，但指穴藜床。
心知不复来，欲归更彷徨。
赠别留匹布，今岁天早霜。

游灵隐寺，得来诗，复用前韵

君不见，钱塘湖，
钱王壮观今已无。屋堆黄金斗量珠，
运尽不劳折简呼。四方宦游散其孥，
宫阙留与闲人娱。盛衰哀乐两须臾，
何用多忧心郁纡。溪山处处皆可庐，
最爱灵隐飞来孤。乔松百尺苍髯须，
扰扰下笑柳与蒲。高堂会食罗千夫，
撞钟击鼓喧朝晡。凝香方丈眠氍毹，
绝胜絮被缝海图。清风徐来惊睡余，
遂超羲皇傲几蘧。归时栖鸦正毕逋，
孤烟落日不可摹。

游灵隐寺戏赠开轩李居士

推倒垣墙也不难，一轩复作两轩看。
若教从此成千里，巧历如今也被谩。

游卢山，次韵章传道

尘容已似服辕驹，野性犹同纵壑鱼。
出入岩峦千仞表，较量筋力十年初。
虽无窈窕驱前马，还有鸱夷挂後车。
莫笑吟诗淡生活，当令阿买为君书。

游罗浮山一首示儿子过

人间有此白玉京，罗浮见日鸡一鸣。
南楼未必齐日观，郁仪自欲朝朱明。
东坡之师抱朴老，真契久已交前生。
玉堂金马久流落，寸田尺宅今谁耕。
道华亦尝啖一枣，契虚正欲仇三彭。
铁桥石柱连空横，杖藜欲趁飞猱轻。
云溪夜逢虎伏，斗坛书出铜龙狞。
小儿少年有奇志，中宵起坐存黄庭。
近者戏作凌云赋，笔势彷佛离骚经。
负书从我盍归去，群仙正草新宫铭。
汝应奴隶蔡少霞，我亦季孟山玄卿。
还须略报老同叔，赢粮万里寻初平。

游三游洞

冻雨霏霏半成雪，游人屦冻苍苔滑。
不辞携被岩底眠，洞口云深夜无月。

游山呈通判承议写寄参寥师

煌煌世胄余，夫子非碌碌。
由来有诗书，所以能绝俗。
得官本河朔，瓜期未易促。
扁舟下南来，逸驾追鸣鹄。
遇胜即徜徉，风餐兼露宿。
嗟余偶倾盖，一笑外羁束。
杖策每过从，相携访山谷。
东风披鲜云，绣错出林麓。
松门有时尽，幽景无断续。
崖转闻钟声，林疏见华屋。
衔山余落景，归迹犹踯躅。
谁云邺下欢，往事不可复。
吾曹二三子，取乐亦云足。
愿公寄新诗，一一能见录。
船头行北归，囊橐有美玉。
尘埃京洛人，亦与洗心目。

游武昌寒溪西山寺

连山蟠武昌，翠木蔚樊口。
我来已百日，欲济空搔首。
坐看鸥鸟没，梦逐麋走。
今朝横江来，一苇寄衰朽。
高谈破巨浪，飞屦轻重阜。
去人曾几何，绝壁寒溪吼。
风泉两部乐，松竹三益友。
徐行欣有得，芝术在蓬莠。
西上九曲亭，众山皆培v。
却看江北路，云水渺何有。
离离见吴宫，莽莽真楚薮。
空传孙郎石，无复陶公柳。
尔来风流人，惟有漫浪叟。
买田吾已决，乳水况宜酒。
所须修竹林，深处安井臼。
相将踏腾绝，更裹三日糗。

游张山人园

壁间一轴烟萝子，盆里千枝锦被堆。
惯与先生为酒伴，不嫌刺史亦颜开。
纤纤入麦黄花乱，飒飒催诗白雨来。
闻道君家好井水，归轩乞得满瓶回。

游中峰杯泉

石眼杯泉举世无，要知杯渡是凡夫。
可怜狡狯维摩老，戏取江湖入钵盂。

游诸佛舍，一日饮酽茶七盏，戏书勤师壁

示病维摩元不病，在家灵运已忘家。
何须魏帝一丸药，且尽卢仝七碗茶。

有美堂暴雨

游人脚底一声雷，满座顽云拨不开。
天外黑风吹海立，浙东飞雨过江来。
十分潋菇痖淄梗千杖敲铿羯鼓催。
唤起谪仙泉洒面，倒倾鲛室泻琼瑰。

有言郡东北荆山下，可以沟畎积水，因与吴正字、王户曹同往相视，以地多乱石，不果。还，游圣女山，山有石室，如墓而无棺椁，或云宋司马桓s墓。二子有诗，次其韵，二首

侧手区区岂易遮，奔流一瞬卷千家。
共疑智伯初围赵，犹有张汤欲漕斜。
已坐迂疏来此地，分将劳苦送生涯。
使君下策真堪笑，隐隐惊雷响踏车。

有以官法酒见饷者，因用前韵，求述古为移厨饮湖上

喜逢门外白衣人，欲脍湖中赤玉鳞。
游舫已妆吴榜稳，舞衫初试越罗新。
欲将渔钓追黄帽，未要靴刀抹绛巾。
芳意十分强半在，为君先踏水边春。

又次前韵赠贾耘老

具区吞灭三州界，浩浩汤汤纳千派。
从来不著万斛船，一叶渔舟恣奔快。
仙坛古洞不可到，空听余澜鸣湃湃。
今朝偶上法华岭，纵观始觉人寰隘。
山头卧碣吊孤冢，下有至人僵不坏。
空余白棘纲秋虫，无复青莲出幽怪。
我来徙倚长松下，欲掘茯苓亲洗晒。
闻道山中富奇药，往往灵芝杂葵薤。
诗人空腹待黄精，生事只看长柄械。
今年大熟期一饱，食叶微虫真癣疥。
白花半落紫u香，攘臂欲助磨镰铩。
安得山泉变春酒，与子一洗寻常债。

又次韵二守同访新居

此生真欲老墙阴，却扫都忘岁月深。
拔薤已观贤守政，折蔬聊慰故人心。
风流贺监常吴语，憔悴钟仪独楚音。
治状两邦俱第一，颖川归去肯重临。

又次韵二守许过新居

数亩蓬蒿古县阴，晓窗明快夜堂深。
也知卜筑非真宅，聊欲跏趺看此心。
闻道携壶问奇字，更因登木助微音。
相娱北户江千顷，直下都无地可临。

又答毡帐

卧病经旬减带围，清樽忘却故人期。
莫嫌雪里闲毡帐，作事犹来未合时。

又和景文韵

牡丹松桧一时栽，付与春风自在开。
试问壁间题字客，几人不为看花来。

又书王晋卿画四首山阴陈迹

当年不识此清真，强把先生拟季伦。
等是人间一陈迹，聚蚊金谷本何人。

又一首答二犹子与王郎见和

脯青苔，炙青蒲。
烂蒸鹅鸭乃瓠壶。煮豆作乳脂为酥，
高烧油烛斟蜜酒，贫家百物初何有。
古来百巧出穷人，搜罗假合乱天真。
诗书与我为麴b，酝酿老夫成|绅。
质非文是终难久，脱冠还作扶犁叟。
不如蜜酒无燠寒，冬不加甜夏不酸。
老夫作诗殊少味，爱此三篇如酒美。
封胡羯末已可怜，不知更有王郎子。

又赠老谦

泻汤旧得茶三昧，觅句近窥诗一斑。
清夜漫漫困披览，斋肠那得许悭顽。

宥老楮

我墙东北隅，张王维老谷。
树先樗栎大，叶等桑柘沃。
流膏马乳涨，堕子杨梅熟。
胡为寻丈地，养此不材木。
蹶之得舆薪，规以种松菊。
静言求其用，略数得五六。
肤为蔡侯纸，子入桐君录。
黄缯练成素，黝面_作玉。
灌洒蒸生菌，腐余光吐烛。
虽无傲霜节，幸免狂酲毒。
孤根信微陋，生理有倚伏。
投斧为赋诗，德怨聊相赎。

渝州寄王道矩

曾闻五月到渝州，水拍长亭砌下流。
惟有梦魂长缭绕，共论唐史更绸缪。
舟经故国岁时改，霜落寒江波浪收。
归梦不成冬夜永，厌闻船上报更筹。

予初谪岭南，过田氏水阁，东南一峰，丰下锐上，俚人谓之鸡笼山，予更名独秀峰。今复过之，戏留一绝

倚天f绝玉池图，肯与彭郎作小姑。
独秀江南知有意，要三二别四三壶。

予前後守、y余杭，凡五年。夏秋之间，蒸热不可过。独中和堂东南颊，下瞰海门，洞视万里，三伏常萧然也。绍圣元年六月，舟行赴岭外，热甚。忽忆此处，而作是诗

忠孝王家千柱宫，东坡作吏五年中。
中和堂上东南颊，独有人间万里风。

予去杭十六年而复来，留二年而去。平生自觉出处老少，粗似乐天，虽才名相远，而安分寡求，亦庶几焉。三月六日，来别南北山诸道人，而下天竺惠净师以丑石赠行，作三绝句

当年衫鬓两青青，强说重临慰别情。
衰发祗今无可白，故应相对话来生。

予去杭十六年而复来，留二年而去。平生自觉出处老少，粗似乐天，虽才名相远，而安分寡求，亦庶几焉。三月六日，来别南北山诸道人，而下天竺惠净师以丑石赠行，作三绝句

出处依稀似乐天，敢将衰朽较前贤。
便从洛社休官去，犹有闲居二十年。

予去杭十六年而复来，留二年而去。平生自觉出处老少，粗似乐天，虽才名相远，而安分寡求，亦庶几焉。三月六日，来别南北山诸道人，而下天竺惠净师以丑石赠行，作三绝句

在郡依前六百日，山中不记几回来。
还将天竺二峰去，欲把云根到处栽。

予少年颇知种松，手植数万株，皆中梁柱矣。都梁山中见杜舆秀才，求学其法，戏赠二首

露宿泥行草棘中，十年春雨养髯龙。
如今尺五城南杜，欲问东坡学种松。

予少年颇知种松，手植数万株，皆中梁柱矣。都梁山中见杜舆秀才，求学其法，戏赠二首

君方扫雪收松子，我已开榛得茯苓。
为问何如插杨柳，明年飞絮作浮萍。

予昔作《壶中九华》诗，其後八年，复过湖口，则石已为好事者取去，乃和前韵以自解云

江边阵马走千峰，问讯方知冀北空。
尤物已随清梦断，真形犹在画图中。
归来晚岁同元亮，却扫何人伴敬通。
赖有铜盆修石供，仇池玉色自璁珑。

予以事系御史台狱，狱吏稍见侵，自度不能堪，死狱中，不得一别子由，故作二诗授狱卒梁成，以遗子由，二首

圣主如天万物春，小臣愚暗自亡身。
百年未满先偿债，十口无归更累人。
是处青山可埋骨，他时夜雨独伤神。
与君今世为兄弟，又结来生未了因。

予以事系御史台狱，狱吏稍见侵，自度不能堪，死狱中，不得一别子由，故作二诗授狱卒梁成，以遗子由，二首

柏台霜气夜凄凄，风动琅c月向低。
梦绕云山心似鹿，魂惊汤火命如鸡。
眼中犀角真吾子，身後牛衣愧老妻。
百岁神游定何处，桐乡知葬浙江西。

余过温泉，壁上有诗云U直待众生总无垢，我方清冷混常流。问人，云U长老可遵作。遵已退居圆通，亦作一绝

石龙有口口无根，自在流泉谁吐吞。
若信众生本无垢，此泉何处觅寒温。

余将赴文登，过广陵，而择老移住石塔，相送竹西亭下，留诗为别

竹西失却上方老，石塔还逢惠照师。
我亦化身东海去，姓名莫遣世人知。

余旧在钱塘，同苏伯固开西湖，今方请越，戏谓伯固，可复来开镜湖耶？伯固有诗，因次韵

已分江湖送此生，会稽行复得岑成。
镜湖席卷八百里，坐啸因君又得名。

余来儋耳，得吠狗，曰乌觜，甚猛而驯，随予迁合浦，过澄迈泅而济，路人皆惊，戏为作此诗

乌喙本海獒，幸我为之主。
食余已瓠肥，终不忧鼎俎。
昼驯识宾客，夜悍为门户。
知我当北还，掉尾喜欲舞。
跳踉趁童仆，吐舌喘汗雨。
长桥不肯蹑，径渡清深浦。
拍浮似鹅鸭，登岸剧虎。
盗肉亦小疵，鞭当贳汝。
再拜谢厚恩，天不遣言语。
何当寄家书，黄耳定乃祖。

余去金山五年而复至，次旧诗韵，赠宝觉长老

谁能斗酒博西凉，但爱斋厨法豉香。
旧事真成一梦过，高谭为洗五年忙。
清风偶与山阿曲，明月聊随屋角方。
稽首愿师怜久客，直将归路指茫茫。

余昔过岭而南，题诗龙泉钟上，今复过而北，次前韵

秋风卷黄落，朝雨洗绿净。
人贪归路好，节近中原正。
下岭独徐行，艰险未敢忘。
遥知叔孙子，已致鲁诸生。

余与李D方叔相知久矣，领贡举事，而李不得第，愧甚，作诗送之

与君相从非一日，笔势翩翩疑可识。
平生谩说古战场，过眼终迷日五色。
我惭不出君大笑，行止皆天子何责。
青袍白五千人，知子无怨亦无德。
买羊酤酒谢玉川，为我醉倒春风前。
归家但草凌云赋，我相夫子非J仙。

余主簿母挽词

闺庭兰玉照乡闾，自昔虽贫乐有余。
岂独家人在中馈，却因麟趾识关睢。
云Z忽已归仙府，乔木依然拥旧卢。
忍把还乡千斛泪，一时洒向老莱裾。

於潜令刁同年野翁亭

山翁不出山，溪翁长在溪。
不如野翁来往溪山间，上友麋鹿下凫s。
问翁何所乐，三年不去烦推挤？
翁言此间亦有乐，非丝非竹非蛾眉。
山人醉后铁冠落，溪女笑时银栉低。
我来观政问风谣，皆云吠犬足生印
但恐此翁一时舍此去，长使人索寞溪女啼。

於潜女

青裙缟袂於潜女，两足如霜不穿屦。
{左舟右奢}沙鬓发丝穿柠，蓬沓障前走风雨。
老濞宫妆传父祖，至今遗民悲故主。
苕溪杨柳初飞絮，照溪画眉渡溪去。
逢郎樵归相媚妩，不信姬姜始齐鲁。

於潜僧绿筠车干

可使食无肉，不可使居无竹。
无肉令人瘦，无竹令人俗。
人瘦尚可肥，俗士不可医。
旁人笑此言，似高还似痴。
若对此君仍大嚼，世间那用扬州鹤。

鱼

湖上移鱼子，初生不畏人。
自从识钩饵，欲见更无因。

鱼蛮子

江淮水为田，舟楫为室居。
鱼虾以为粮，不耕自有余。
异哉鱼蛮子，本非左衽徒。
连排入江住，竹瓦三尺芦。
於焉长子孙，戚施且侏儒。
擘水取鲂鲤，易如拾诸途。
破釜不著盐，雪鳞d青蔬。
一饱便甘寝，何异獭与狙。
人间行路难，踏地出赋租。
不如鱼蛮子，驾浪浮空虚。
空虚未可知，会当算舟车。
蛮子叩头泣，勿语桑大夫。

渔父四首

渔父饮，谁家去，
鱼蟹一时分付。酒无多少醉为期，
彼此不论钱数。

渔父四首

渔父醉，蓑衣舞，
醉里却寻归路。轻舟短棹任横斜，
醒後不知何处。

渔父四首

渔父醒，春江午，
梦断落花飞絮。酒醒还醉醉还醒，
一笑人间今古。

渔父四首

渔父笑，轻鸥举，
漠漠一江风雨。江边骑马是官人，
借我孤舟南渡。

虞姬墓

帐下佳人拭泪痕，门前壮士气如云。
仓黄不负君王意，只有虞姬与郑君。

与参寥师行园中，得黄耳蕈

遣化何时取众香，法筵斋钵久凄凉。
寒蔬病甲谁能采，落叶空畦半已荒。
老楮忽生黄耳菌，故人兼致白芽姜。
萧然放著东南去，又入春山笋蕨乡。

与道源游西庄，遇齐道人，同往草堂，为齐书此

桑麻已零落，藻荇复消沉。
园宅在人境，岁时伤我心。
强穿南埭路，遥望北山岑。
欲与道人语，跨鞍聊一寻。

与顿起、孙勉泛舟，探韵得未字

窗前堆梧桐，床下呜络纬。
佳人尺书到，客子中夜喟。
朝来一樽酒，晤语聊自慰。
秋蝇已无声，霜蟹初有味。
当为壮士饮，眦裂须磔o。
勿作儿女怀，坐念D蛸畏。
山城亦何有，一笑泻肝胃。
泛舟以娱君，鱼鳖多可饩。
纵为十日饮，未遽主人费。
吾侪俱老矣，耿耿知自贵。
宁能傍门户，啼笑杂猩狒。
要将百篇诗，一吐千丈气。
萧条岁行暮，迨此霜雪未。
明朝出城南，遗迹观楚魏。
西风迫吹帽，金菊乱如沸。
愿君勿言归，轻别吾所讳。

与郭生游寒溪，主簿吴亮置酒，郭生喜作挽歌，酒酣发声，坐为凄然。郭生言吾恨无佳词。因为略改乐天《寒食》诗歌之，坐客有泣者，其词曰

乌啼鹊噪昏乔木，清明寒食谁家哭。
风吹旷野纸钱飞，古墓累累春草绿。
堂梨花映白杨路，尽是死生离别处。
冥漠重泉哭不闻，萧萧暮雨人归去。

与胡祠部游法华山

陂湖欲尽山为界，始见寒泉落高派。
道人未放泉出山，曲折虚堂泻清快。
使君年老尚儿戏，绿棹红船舞澎湃。
一笑翻杯水溅裙，余欢濯足波生隘。
长松搀天龙起立，苍藤倒谷云崩坏。
仰穿蒙密得清旷，一览震泽吁可怪。
谁云四万八千顷，渺渺东尽日所晒。
归途十里尽风荷，清唱一声闻露薤。
嗟予少小慕真隐，白发青衫天所械。
忽逢佳士与名山，何异枯杨便马疥。
君犹鸾鹤偶飘堕，六翮如云岂长铩。
不将新句纪兹游，恐负山中清净债。

与客游道场何山，得鸟字

清溪到山尽，飞路盘空小。
红亭与白塔，隐见乔木杪。
中休得小庵，孤绝寄云表。
洞庭在北户，云水天渺渺。
庵僧俗缘尽，净业洗未了。
十年画鹊竹，益以诗自绕。
高堂俨像设，禅室各深窈。
奔泉何处来，华屋过溪沼。
何山隔幽谷，去路清且悄。
长松度翠蔓，绝壁挂啼鸟。
我友自杭来，尚叹所历少。
归途风雨作，一洗红日燎。
我惊万窍号，黑雾卷蓬蓼。
舟人纷变色，坐羡轻鸥矫。
我独唤酒杯，醉死胜流殍。
书生例强狠，造物空烦扰。
更将掀舞势，把烛画风筱。
美人为破颜，正似腰支。
明朝更陈迹，清景堕空杳。
作诗记余欢，万古一昏晓。

与李彭年同送崔岐归二曲，马上口占

霜乾木落爱秦川，兴发身轻逐鸟翩。
贪看暮山忘远近，强陪归客更留连。
貂裘犯雪观形胜，骏马随鹰抟野鲜。
为问南溪李夫子，壮心应未逐流年。

与梁先、舒焕泛舟，得临酿字，二首

彭城古战国，孤客倦登临。
汴泗交流处。清潭百丈深。
故人轻千里，茧足来相寻。
何以娱嘉客，潭水洗君心。

与梁先、舒焕泛舟，得临酿字，二首

老守厌簿书，先生罢函丈。
风流魏晋间，谈笑义皇上。
河洪忽已过，水色绿可酿。
君无轻此乐，此乐清且放。

与梁左藏会饮傅国埔家

将军破贼自草檄，论诗说剑俱第一。
彭城老守本虚名，识字劣能欺项籍。
风流别驾贵公子，欲把笙歌暖锋镝。
红旆朝开猛士噪，翠帷暮卷佳人出。
东堂醉卧呼不起，啼鸟落花春寂寂。
试教长笛傍耳根，一声吹裂阶前石。

与临安令宗人同年剧饮

我虽不解饮，把盏欢意足。
试呼白发感秋人，令唱黄鸡催晓曲。
与君登科如隔晨，敝袍霜叶空残绿。
如今莫问老与少，儿子森森如立竹。
黄鸡催晓不须愁，老尽世人非我独。

与毛令方尉游西菩寺二首

推挤不去已三年，鱼鸟依然笑我顽。
人未放归江北路，天教看尽浙西山。
尚书清节衣冠後，处士风流水石间。
一笑相逢那易得，数诗狂语不须删。

与毛令方尉游西菩寺二首

路转山腰足未移，水清石瘦便能奇。
白云自占东西岭，明月谁分上下池。
黑黍黄粱初熟候，朱柑绿橘半甜时。
人生此乐须天付，莫遣儿曹取次知。

与孟震同游常州僧舍三首

年来转觉此生浮，又作三吴浪漫游。
忽见东平孟君子，梦中相对说黄州。

与孟震同游常州僧舍三首

湛湛清池五月寒，小山无数碧漓瘛
稚杉戢戢三千本，且作凌云合抱看。

与孟震同游常州僧舍三首

知君此去便归耕，笑指孤舟一叶轻。
待向三茅乞灵雨，半篙流水送君行。

与莫同年雨中饮湖上

到处相逢是偶然，梦中相对各华颠。
还来一醉西湖雨，不见跳珠十五年。

与欧育等六人饮酒

忽惊春色二分空，且看樽前半丈红。
苦战知君便白羽，倦游怜我忆黄封。
年来齿发老未老，此去江淮东复东。
记取六人相会处，引杯看剑坐生风。

与潘三失解後饮酒

千金敝帚人谁买，半额蛾眉世所妍。
顾我自为都g，怜君欲斗小婵娟。
青云岂易量他日，黄菊犹应似去年。
醉里未知谁得丧，满江风月不论钱。

与秦太虚、参寥会於松江，而关彦长、徐安中适至，分韵得风字二首

吴越溪山兴未穷，又扶衰病过垂虹。
浮天自古东南水，送客今朝西北风。
绝境自忘千里远，胜游难复五人同。
舟师不会留连意，拟看斜阳万顷红。

与秦太虚、参寥会於松江，而关彦长、徐安中适至，分韵得风字二首

二子缘诗老更穷，人间无处吐长虹。
平生睡足连江雨，尽日舟横擘岸风。
人笑年来三黜惯，天教我辈一樽同。
知君欲写长相忆，更送银盘尾鬣红。

与舒教授、张山人、参寥师同游戏马台，书西轩壁，兼简颜长道二首

古寺长廊院院行，此轩偏慰旅人情。
楚山西断如迎客，汴水南来故v城。
路失玉钩芳草合，林亡白鹤古泉清。
淡游何以娱庠老，坐听郊原琢磬声。

与舒教授、张山人、参寥师同游戏马台，书西轩壁，兼简颜长道二首

竹杖芒鞋取次行，下临官道见人情。
天寒菽粟犹栖亩，日暮牛羊自入城。
沽酒独教陶令醉，题诗谁似皎公清。
更寻陋巷颜夫子，乞取微言继此声。

与述古自有美堂乘月夜归

娟娟云月稍侵轩，潋潋星河半隐山。
鱼钥未收清夜永，凤箫犹在翠微间。
凄风瑟缩经弦柱，香雾凄迷著髻鬟。
共喜使君能鼓乐，万人争看火城还。

与王郎昆仲及儿子迈，v城观荷花，登岘山亭，晚入飞英寺，分韵得月明星稀四字

昨夜雨鸣渠，晓来风袭月。
萧然欲秋意，溪水清可啜。
环城三十里，处处皆佳绝。
蒲莲浩如海，时见舟一叶。
此间真避世，青m低白发。
相逢欲相问，已逐惊鸥没。

与王郎昆仲及儿子迈，v城观荷花，登岘山亭，晚入飞英寺，分韵得月明星稀四字

清风定何物，可爱不可名。
所至如君子，草木有嘉声。
我行本无事，孤舟任斜横。
中流自偃仰，适与风相迎。
与杯属浩渺，乐此两无情。
归来两溪间，云水夜自明。

与王郎昆仲及儿子迈，v城观荷花，登岘山亭，晚入飞英寺，分韵得月明星稀四字

苕水如汉水，鳞鳞鸭头青。
吴兴胜襄阳，万瓦浮青冥。
我非羊叔子，愧此岘山亭。
悲伤意则同，岁月如流星。
从我两王子，高鸿插修翎。
湛辈何足道，当以德自铭。

与王郎昆仲及儿子迈，v城观荷花，登岘山亭，晚入飞英寺，分韵得月明星稀四字

吏民怜我懒，斗讼日已稀。
能为无事饮，可作不夜归。
复寻飞英游，尽此一寸晖。
撞钟履声集，颠倒云山衣。
我来无时节，杖屦自推扉。
莫作使君看，外似中已非。

与王郎夜饮井水

吴兴六月水泉温，千顷菰蒲聚斗蚊。
此井独能深一丈，凛然如我亦如君。



