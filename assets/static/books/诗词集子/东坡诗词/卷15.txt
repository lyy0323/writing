【卷15】

哭刁景纯

读书想前辈，每恨生不早。
纷纷少年场，犹得见此老。
此老如松柏，不受霜雪槁。
直从毫末中，自养到合抱。
宏才乏近用，千岁自枯倒。
文章余正始，风节贯华皓。
平生为人尔，自为薄如缟。
是非虽难齐，反覆看愈好。
前年旅吴越，把酒庆寿考。
扣门无晨夜，百过迹未扫。
但知从德公，未省厌丘嫂。
别时公八十，後会知难保。
昨日故人书，连年丧翁媪。
伤心范桥水，漾漾舞寒藻。
华堂不见人，瘦马空恋o。
我欲江东去，匏樽酌行潦。
镜湖无贺监，恸哭稽山道。
忍见万松冈，荒池没秋草。

哭欧阳公，孤山僧思惠思示小诗，次韵

故人已为土，衰鬓亦惊秋。
犹喜孤山下，相逢说旧游。

哭王子立，次儿子迨韵三首

彭城初识子，照眼白而长。
异梦成先兆，清言得未尝。
岂惟知礼意，遂欲补诗亡。
咄咄真相逼，诸生敢雁行。

哭王子立，次儿子迨韵三首

非无伯鸾志，独有子云悲。
恨子非天合，犹能使我思。
儿曹莫凄恸，老眼欲枯萎。
会哭皆豪杰，谁为感旧诗。

哭王子立，次儿子迨韵三首

龙困尝鱼服，羊儇或虎蒙。
匆匆成鬼录，愦愦到天公。
偶落藩墙上，同游羿彀中。
回看十年事，黄叶卷秋风。

款塞来享

蠢尔氐羌国，天诛亦久稽。
既能知面内，不复议征西。
斥堠销兵火，边城息鼓鼙。
输忠修贡职，弃过为黔黎。
雪满流沙静，云沉太白低。
巍巍二圣治，盛德古难齐。

坤成节集英殿宴教坊词致语口号臣闻视履考祥，既占怀月之梦；对时育物，必有继天之功。方大火之西流，属阴灵之既望。帝于是日，诞降仁人。意使斯民，咸归寿域。共庆千秋之遇，得生二圣之朝。式燕示慈，与民同乐。恭惟皇帝陛下，文思天纵，浚哲生知。力行禹汤之仁，常恐一夫之

三朝遗老九门前，又见承平大有年。
文母忧勤初化俗，曾孙仁孝已通天。
史书元佑三千牍，乐奏坤成第一篇。
欲采蟠桃归献寿，蓬莱清浅半桑田。

腊日游孤山访惠勤惠思二僧

天欲雪，云满湖，
楼台明灭山有无。水清石出鱼可数，
林深无人鸟相呼。腊日不归对妻孥，
名寻道人实自娱。道人之居在何许？
宝云山前路盘纡。孤山孤绝谁肯庐，
道人有道山不孤。纸窗竹屋深自暖，
拥褐坐睡依团蒲。天寒路远愁仆夫，
整驾催归及未晡。出山回望云木合，
但见野鹘盘浮图。兹游淡薄欢有余，
到家恍如梦蘧蘧。作诗火急追亡逋，
清景一失後难摹。

蜡梅一首赠赵景贶

天工点酥作梅花，此有蜡梅禅老家。
蜜蜂采花作黄蜡，取蜡为花亦其物。
天工变化谁得知，我亦儿嬉作小诗。
君不见万松岭上黄千叶，玉蕊檀心两奇绝。
醉中不觉度千山，夜闻梅香失醉眠。
归来却梦寻花去，梦里花仙觅奇句。
此间风物属诗人，我老不饮当付君。
君行适吴我适越，笑指西湖作衣钵。

来鹤亭

鸿渐偏宜丹凤南，冠霞帔月影毵毵。
酒酣亭上来看舞，有客新名唤作耽。

老人行

有一老翁老无齿，处处无人问年纪。
白发如丝向下垂，一双眸子碧如水。
不裹头，又无履，
相识虽多少知己。问翁毕竟何所止？
笑言只在红尘里。秋风猎猎行云飞，
老人此意无人会，目注云归心自知。
黄口小儿莫相笑，老人旧日曾年少。
浪迹常如不系舟，地角天涯知自跳。
亦曾乐半夜，传筹醉朱阁。
美人如花弄弦索，只恨尊前明月落。
亦曾忧羁旅，他乡迫暮秋。
故国日边无信息，断鸿空逐水长流。
或安贫，或安富，
或爵通侯封万户。一任秋霜换鬓毛，
本来面目长如故。水有苹兮山有芝，
人意虽存事已非。有时却忆经游处，
都似茫茫春梦归。尔来尤解安贫贱，
不为公卿强陪面。皎如明月在秋潭，
动著依前还不见。还不见，
可奈何，空使远人增眷恋。
但祗从他随物转，青楼黄阁长相见。
若相见，莫殷勤，
却是翁家旧主人。

老翁井

井中老翁误年华，白沙翠石公之家。
公来无踪去无迹，井面团团水生花。
翁今与世两何与，无事纷纷惊牧竖。
改颜易服与世同，无使世人知有翁。

乐全先生生日，以铁拄杖为寿，二首

先生真是地行仙，住世因循五百年。
每向铜人话畴昔，故教铁杖斗清坚。
入怀冰雪生秋思，倚壁蛟龙护书眠。
遥想人天会方丈，众中惊倒野狐禅。

乐全先生生日，以铁拄杖为寿，二首

二年相伴影随身，踏遍江湖草木春。
`石旧痕犹在眼，闭门高节欲生鳞。
畏途自卫真无敌，捷径争先却累人。
远寄知公不嫌重，笔端犹自斡千钧。

雷岩诗

空岩发灵籁，彷佛如风雷。
只疑函宝剑，天遣六丁开。

雷州八首

白发坐钩党，南迁濒海州。
灌园以b口，身自杂苍头。
篱落秋暑中，碧花蔓牵牛。
谁知把锄人，旧日东陵侯。

雷州八首

荔子无几何，黄甘遽如许。
迁臣不惜日，恣意移寒暑。
层巢俯云木，信美非吾土。
草芳自有时，`何关汝。

雷州八首

下居近流水，小巢依岭岑。
终日数椽间，但闻鸟遗音。
炉香入幽梦，海月明孤斟。
鹪鹩一枝足，所恨非故林。

雷州八首

培v无松柏，驾言此焉游。
读书与意会，却扫可忘忧。
尺蠖以时屈，其伸亦非求。
得归良不恶，未归且淹留。

雷州八首

粤岭风俗殊，有疾时勿药。
束带趋房祀，用史巫纷若。
弦歌荐茧栗，奴至洽觞酌。
呻吟殊未已，更把鸡骨灼。

雷州八首

粤女市无常，所至辄成区。
一日三四迁，处处售虾鱼。
青裙脚不袜，臭味猿与狙。
孰云风土恶？白洲生绿珠。

雷州八首

海康腊己酉，不论冬孟仲。
杀牛挝鼓祭，城郭为倾动。
虽非尧颁历，自我先人用。
苦笑荆楚人，嘉平腊云梦。

雷州八首

旧时日南郡，野女出成群。
此去尚应远，东风已如云。
蚩氓托丝布，相就通殷勤。
可怜秋胡子，不遇卓文君。

梨

霜降红梨熟，柔柯已不胜。
未尝蠲夏渴，长见助春冰。

骊山

君门如天深几重，君王如帝坐法宫。
人生难处是安稳，何为来此骊山中？
复道凌云接金阙，楼观隐烟横翠空。
林深雾暗迷八骏，朝东暮西劳六龙。
六龙西幸峨眉栈，悲风便入华清院。
霓裳萧散羽衣空，麋鹿来游猿鹤怨。
我上朝元春半老，满地落花无人扫。
羯鼓楼高挂夕阳，长生殿古生青草。
可怜吴楚两醯鸡，筑台未就已堪悲。
长杨五柞汉幸免，江都楼成隋自迷。
由来留连多丧国，宴安G毒因奢惑。
三风十愆古所戒，不必骊山可亡国。

骊山三绝句

功成惟欲善持盈，可叹前王恃太平。
辛苦骊山山下土，阿房才废又华清。

骊山三绝句

几变雕墙几变灰，举烽指鹿事悠哉。
上皇不念前车戒，却怨骊山是祸胎。

骊山三绝句

海中方士觅三山，万古明知去不还。
咫尺秦陵是商监，朝元何必苦跻攀。

李

不及梨英软，应惭梅萼红。
西园有千叶，淡伫更纤v。

李白谪仙诗

我居青空里，君隐红埃中。
声形不相吊，心事难形容。
欲乘明月光，访君开素怀。
天杯饮清露，展翼登蓬莱。
佳人持玉尺，度君多少才。
玉尺不可尽，君才无时休。
对面一笑语，共蹑金鳌头。
绛宫楼阙百千仞，霞衣谁与云烟浮。

李伯时画其弟亮工《旧隐宅图》

乐天早退今安有，摩诘长闲古亦无。
五亩自栽池上竹，十年空看辋川图。
近闻陶令开三径，应许扬雄寄一区。
晚岁与君同活计，如云鹅鸭散平湖。

李公择过高邮，见施大夫与孙莘老赏花诗，忆与仆去岁会於彭门折花馈笋故事，作诗二十四韵见戏，依韵奉答，亦以戏公择云

汝阳真天人，绢帽著红槿。
缠头三百万，不买一微哂。
共夸青山峰，曲尽花不陨。
当时谪仙人，逸韵谢封畛。
诗成天一笑，万象解寒窘。
惊开小桃杏，不待雷发轸。
余波尚涓滴，乞与居易稹。
尔来谁复见，前辈风流尽。
寂寞两诗人，残红对樱笋。
饥肠得一醉，妙语传不泯。
君来恨不与，更复相牵引。
我老心已灰，空烦扇余烬。
天游照六凿，虚室扫充。
悬知色竟空，那复嗜乌吻。
萧然一方丈，居士老庞蕴。
散花从满＊，不答天女问。
故人犹故目，怨句写余恨。
疑我此心在，遮防费栏J。
应虞已毙蛇，折尾时一蠢。
仄闻孟光贤，未学处仲忍。
寄招应已足，左右侍云I。
何时花月夜，羊酒谢不敏。
此生如幻耳，戏语君勿愠。
应同亡是公，一对子虚听。

李公择求黄鹤楼诗，因记旧所闻於冯当世者

黄鹤楼前月满川，抱关老卒饥不眠。
夜闻三人笑语言，羽衣著屐响空山。
非鬼非人意其仙，石扉三叩声清圆。
洞中铿v落门关，缥缈入石如飞烟。
鸡鸣月落风驭还，迎拜稽首愿执鞭。
汝非其人骨腥膻，黄金乞得重莫肩。
持归包裹敝席毡，夜穿茅屋光射天。
里闾来观已变迁，似石非石铅非铅。
或取而有众愤喧，讼归有司今几年。
无功暴得喜欲颠，神人戏汝真可怜。
愿君为考然不然，此语可信冯公传。

李杞寺丞见和前篇，复用元韵答之

兽在薮，鱼在湖，
一入池槛归期无。误随弓旌落尘土，
坐使鞭环呻呼。追胥连保罪及孥，
百日愁欢一日娱。白云旧有终老约，
朱绶岂合山人纡。人生何者非蘧庐，
故山鹤怨秋猿孤。何时自驾鹿车去，
扫除白发烦菖蒲。麻鞋短後随猎夫，
射弋孤兔供朝晡。陶潜自作五柳传，
潘阆画入三峰图。吾年凛禀今几余，
知非不去惭卫蘧。岁荒无术归亡逋，
鹄则易画虎难摹。

李钤辖坐上分题戴花

二八佳人细马驮，十千美酒渭城歌。
帘前柳絮惊春晚，头上花枝奈老何。
露湿醉巾香掩冉，月明归路影婆娑。
绿珠吹笛何时见，欲把斜红插皂罗。

李氏园

朝游北城东，回首见修竹。
下有朱门家，破墙围古屋。
举鞭叩其户，幽响答空谷。
入门所见夥，十步九移目。
异花兼四方，野鸟喧百族。
其西引溪水，活活转墙曲。
东注入深林，林深窗户绿。
水光兼竹净，时有独立鹄。
林中百尺松，岁久苍鳞蹙。
岂惟此地少，意恐关中独。
小桥过南浦，夹道多乔木。
隐如城百雉，挺若舟千斛。
阴阴日光淡，黯黯秋气蓄。
尽东为方池，野雁杂家鹜。
红梨惊合抱，映岛孤云馥。
春光水溶漾，雪阵风翻扑。
其北临长溪，波声卷平陆。
北山卧可见，苍翠间硗秃。
我时来周览，问此谁所筑？
云昔李将军，
负险乘衰叔。抽钱算间口，
但未榷羹粥。当时夺民田，
失业安敢哭。谁家美园囿，
籍没不容赎。此亭破千家，
郁郁城之麓。将军竟何事，
虮虱生刀~。何尝载美酒，
来此驻车毂。空使后世人，
闻名颈犹缩。我今官正闲，
屡至因休沐。人生营居止，
竟为何人卜。何当办一身，
永与清景逐。

李思训画《长江绝岛图》

山苍苍，水茫茫，
大孤小孤江中央。崖崩路绝猿鸟去，
惟有乔木搀天长。客舟何处来棹歌中流声抑扬。
沙平风软望不到，孤山久与船低昂。
峨峨两烟鬟，晓镜开新妆。
舟中买客莫漫狂，小姑前年嫁袁郎。

李委吹笛并引

山头孤鹤向南飞，载我南游到九疑。
下界何人也吹笛，可怜时复犯龟兹。

李宪仲哀词

大梦行当觉，百年特未满。
遑哀已逝人，长眠寄孤馆。
念我同年生，意长日月短。
盐车困骐骥，烈火废圭瓒。
後生有奇骨，出语已精悍。
萧然野鹤姿，谁复识中散。
有生寓大块，死者谁不U。
嗟君独久客，不识黄土暖。
推衣助孝子，一溉滋汤旱。
谁能脱左骖，大事不可缓。

李行中秀才醉眠亭三首

已向闲中用地仙，更於酒里得天全。
从教世路风波恶，贺监偏工水底眠。

李行中秀才醉眠亭三首

君且归休我欲眠，人言此语出天然。
醉中对客眠何害，须信陶潜未若贤。

李行中秀才醉眠亭三首

孝先风味也堪怜，肯为周公昼日眠。
枕麴先生犹笑汝，枉将空腹贮遗编。

立春日，病中邀安国，仍c率禹功同来。仆虽不能饮，当请成伯主会，某当杖策倚几於其间，观诸公醉笑，以拨滞闷也。二首

孤灯照影夜漫漫，拈得花枝不忍看。
白发簪羞彩胜，黄耆煮粥荐春盘。
东方烹狗阳初动，南陌争牛卧作团。
老子从来兴不浅，向隅谁有满堂欢。

立春日，病中邀安国，仍c率禹功同来。仆虽不能饮，当请成伯主会，某当杖策倚几於其间，观诸公醉笑，以拨滞闷也。二首

斋居卧病禁烟前，辜负名花已一年。
此日使君不强喜，早春风物为谁妍。
青衫公子家千里，白发先生杖百钱。
曷不相将来问病，已教呼取散花天。

立春日小集戏李端叔

白发已十载，青春无一堪。
不惊新岁换，聊与故人谈。
牛健民声喜，鸦娇雪意酣。
霏微不到地，和暖要宜蚕。
岁月斜川似，风流曲水惭。
行吟老燕代，坐睡梦江潭。
丞椽颇哀援，歌呼谁怕参。
衰怀久灰槁，习气尚馋贪。
白啖本河朔，红消真剑南。
辛盘得青韭，腊酒是黄柑。
归卧灯残帐，醒闻叶打庵。
须烦李居士，重说後三三。

立秋日祷雨，宿灵隐寺，同周、徐二令

百重堆案掣身闲，一叶秋声对榻眠。
床下雪霜侵户月，枕中琴筑落阶泉。
崎岖世味尝应遍，寂寞山楼老渐便。
惟有悯农心尚在，起占云汉更茫然。

吏隐亭

纵横忧患满人间，颇怪先生日日闲。
昨夜清风眼北牖，朝来爽气在西山。

荔支叹

十里一置飞尘灰，五里一堠兵火催。
颠l仆谷相枕藉，知是荔支龙眼来。
飞车跨山鹘横海，风枝露叶如新采。
宫中美人一破颜，惊尘溅血流千载。
永元荔支来交州，天宝岁贡取之涪。
至今欲食林甫肉，无人举觞酹伯游。
我愿天公怜赤子，莫生尤物为疮_。
雨顺风调百谷登，民不饥寒为上瑞。
君不见武夷溪边粟粒芽，前丁后蔡相笼加。
争新买宠各出意，今年斗品充官茶。
吾君所乏岂此物，致养口体何陋耶。
洛阳相君忠孝家，可怜亦进姚黄花。

连日与王忠玉，张全翁游西湖，访北山清顺、道潜二诗僧，登垂云亭，饮参寥泉，最後过唐州陈使君夜饮，忠玉有诗，次韵答之

北山非自高，千仞付我足。
西湖亦何有，万象生我目。
云深人在坞，风静响应谷。
与君皆无心，信步行看竹。
竹间逢诗鸣，眼色夺湖渌。
百篇成俯仰，二老相追逐。
故应千顷池，养此一双鹄。
山高路已断，亭小膝屡促。
夜寻三尺井，渴饮半瓯玉。
明朝闹丝管，寒食杂歌哭。
使君坐无聊，狂客来不速。
载酒有鸱夷，扣门非啄木。
浮蛆艳金碗，翠羽出华屋。
须臾便陈迹，觉梦那可续。
及君未渡江，过我勤秉烛。
一笑换人爵，百年终鬼录。

连雨江涨二首

越井冈头云出山，江上水如天。
床床避漏幽人屋，浦浦移家子船。
龙卷鱼虾并雨落，人随鸡犬上樯眠。
只应楼下平阶水，长记先生过岭年。

连雨江涨二首

急雨萧萧作晚凉，卧闻榕叶响长廊。
微明灯火耿残梦，半湿帘栊啪上恪
高浪隐床吹瓮盎，暗风惊树摆琳琅。
先生不出晴无用，留与空阶滴夜长。

莲

城中担上卖莲房，未抵西湖泛野航。
旋折荷花剥莲子，露为风味月为香。

莲龟

半脱莲房露压，绿荷深处有游龟。
只应翡翠兰苕上，独见玄夫曝日时。

联

人言卢祀是奸邪，我觉魏公真妩媚。

廉泉

水性故自清，不清或挠之。
君看此廉泉，五色烂麾尼。
廉者为我廉，何以此名为。
有廉则有贪，有慧则有痴。
谁为柳宗元，孰是吴隐之？
渔父足岂洁，许由耳何淄。
纷然立名字，此水了不知。
毁誉有时尽，不知无尽时。
A来廉泉上，捋须看鬓眉。
好在水中人，到处相娱嬉。

廉州龙眼，质味殊绝，可敌荔支

龙眼与荔支，异出同父祖。
端如甘与橘，未易相可否。
异哉西海滨，琪树罗玄圃。
累累似桃李，一一流膏乳。
坐疑星陨空，又恐珠还浦。
图经未尝说，玉食远莫数。
独使皴皮生，弄色映h俎。
蛮荒非汝辱，幸免妃子污。

搜粼绶

富贵本无定，世人自荣枯。
嚣嚣好名心，嗟我岂独无。
不能便退缩，但使进少徐。
我行念西国，已分田园芜。
南来竟何事，碌碌随商车。
自进苟无补，乃是懒且愚。
人生重出处夫岂徒。
永怀江阳叟，种藕春满湖。

两桥诗东新桥

群鲸贯铁索，背负横空霓。
首摇翻雪江，尾插崩云溪。
机牙任信缩，涨落随高低。
辘轳卷巨绠，青蛟挂长堤。
奔舟免狂触，脱筏防撞挤。
一桥何足云，传广东西。
父老有不识，喜笑争攀跻。
鱼龙亦惊逃，雷雹生马蹄。
嗟此病涉久，公私困留稽。
奸民食此险，出没如凫s。
似卖失船壶，如去登楼梯。
不知百年来，几人陨沙泥。
岂知涛澜上，安若堂与闺。
往来无晨夜，醉病休扶携。
使君饮我言，妙割无牛鸡。
不云二子劳，叹我捐腰犀。
我亦寿使君，一言听扶藜。
常当修未坏，勿使后噬脐。

蓼屿

秋归南浦蟪蛄鸣，霜落横湖沙水清。
卧雨幽花无限思，抱丛寒蝶不胜情。

林子中以诗寄文与可及余，与可既殁，追和其韵

斯人所甚厌，投畀每不受。
欲其少须臾，夺去惟恐後。
云谁尸此职，无乃亦假守。
赋才有巨细，无异斛与斗。
胡不安其分，但听物所诱。
时来各飞动，意合无妍丑。
坐令鸡栖车，长载朱伯厚。
平生无一旅，既死吒万口。
自闻与可亡，胸臆生堆阜。
县知临绝意，要我一执手。
相望五百里，安得自其牖。
遗文付来哲，後事待诸友。
伶俜嵇绍孤，老病孟光偶。
世人贱目见，争笑千金帚。
君诗与楚词，识者当有取。
但知爱墨竹，此叹吾已久。
故人多厚禄，能复哀君否？
不见林与苏，饥寒自奔走。

临安三绝将军树

阿坚泽畔菰蒲节，玄德墙头羽葆桑。
不会世间闲草木，与人何事管兴亡。

临城道中作

逐客何人著眼看，太行千里送征鞍。
未应愚谷能留柳，可独衡山解识韩。

R虚台

才高多感激，道直无往还。
不如此台上，举酒邀青山。
青山虽云远，似亦识公颜。
崩腾赴幽赏，披豁露天悭。
落日衔翠壁，暮云点烟鬟。
浩歌清兴发，放意末礼删。
是时岁云暮，微雪洒袍斑。
吏退迹如扫，宾来勇跻攀。
台前飞雁过，台上雕弓弯。
联翩向空坠，一笑惊尘寰。

刘丑厮诗

刘生望都民，病羸寄空窑。
有子曰丑厮，十二行操瓢。
间得余粒，雪中拾堕樵。
饥饱共生死，水火同焚漂。
病翁持一褐，度此积雪宵。
哀哉二暴客，掣去如饥{。
翁既死於寒，客亦易此龆。
崎岖走亭长，不惮雪径遥。
我仇祝与苑，行路为出涕，
二客竟就枭。DD诉我庭，
慷慨惊吾僚。曰此名可寄，
追配郴之荛。恨我非柳子，
击节为尔谣。官赐二万钱，
无家可归娇。为媾他日妇，
婉然初垂髫。洗沐作小吏，
裹头束其腰。笔砚耕学苑，
弓矛战天骄。壮大随尔好，
忠孝福可徼。相国有折肋，
封侯或吹箫。人事岂易料，
勿轻此僬侥。

刘贡父见余歌词数首，以诗见戏，聊次其韵

十载飘然未可期，那堪重作看花诗。
门前恶语谁传去，醉後狂歌自不知。
刺舌君今犹未戒，灸眉吾亦更何辞。
相从痛饮无余事，正是春容最好时。

刘景文家藏乐天《身心问答三首》，戏书一绝其後

渊明形神自我，乐天身心相物。
而今月下三人，他日当成几佛。

刘莘老

江陵昔相遇，幕府称上宾。
再见明光宫，峨冠挹缙绅。
如今三见子，坎坷为逐臣。
朝游云霄间，欲分丞相茵。
暮落江湖上，遂与屈子邻。
了不见愠喜，子岂真可人。
邂逅成一欢，醉语出天真。
士方在田里，自比渭与莘。
出试乃大谬，刍狗难重。
岁晚多霜露，归耕当及辰。

刘宫苑，退老于庐山石碑庵，，陕西人，本进士换武，家有声伎

山西旧将本书生，归老岩间未厌兵。
卧闻布水中宵起，错认边风万马声。

刘宫苑，退老于庐山石碑庵，，陕西人，本进士换武，家有声伎

雕弓挂壁耻言勋，笑人渔樵便作群。
五马亲来看射虎，不愁醉尉恼将军。

刘宫苑，退老于庐山石碑庵，，陕西人，本进士换武，家有声伎

肩舆已弃蹑风骓，旧物犹存杨柳枝。
一曲清商近尤好，五陵豪气未全衰。

刘壮舆长官是是堂

闲燕言仁义，是非安可无。
非非义之属，是是仁之徒。
非非近乎讪，是是近乎谀。
当为感麟翁，善恶分锱铢。
抑为阮嗣宗，臧否两含糊。
刘君有家学，三世道益孤。
陈古以刺今，史行天诛。
皎如大明镜，百陋逢一姝。
鹗立时四顾，何由扰群狐。
作堂名是是，自说行坦途。
孜孜称善人，不善自远徂。
愿君置座右，此语禹所谟。

留别登州举人

身世相忘久自知，此行闲看古黄睡。
自非北海孔文举，谁识东莱太史慈。
落笔已吞云梦客，抱琴欲访水仙师。
莫嫌五日匆匆守，归去先传乐职诗。

留别蹇道士拱辰

黑月在浊水，何曾不清明。
寸田满荆棘，梨枣无从生。
何时返吾真，岁月今峥嵘。
屡接方外士，早知俗缘轻。
庚桑托鸡鹄，未肯化南荣。
晚识此道师，似有宿世情。
笑指北山云，诃我不归耕。
仙人汉阴马，微服方地行。
咫尺不往见，烦子通姓名。
愿持空手去，独控横江鲸。

留别廉守

编萑以苴猪，涂以涂之。
小饼如嚼月，中有酥与饴。
悬知合浦人，长诵东坡诗。
好在真一酒，为我醉宗资。

留别释迦院牡丹呈赵y

春风小院却来时，壁间惟见使君诗。
应问使君何处去，凭花说与春风知。
年年岁岁何穷已，花似今年人老矣。
去年崔护若重来，前度刘郎在千里。

留别叔通、元弼、坦夫

田三昔同僚，向我每倾倒。
当年或龃龉，反覆看愈好。
寇三我部民，孝弟化邻保。
有如袁伯业，苦学到衰老。
石生吾邑子，劲立风中草。
宦游甑生尘，菽水媚翁媪。
我穷交旧绝，计拙集枯槁。
三子尤见存，往复纷缟。
迎我淮水北，送我睢阳道。
愿存金石契，凛凛贯华皓。

留别雩泉

举酒属雩泉，白发日夜新。
何时泉中天，复照泉上人。
二年饮泉水，鱼鸟亦相亲。
还将弄泉手，遮日向西秦。

留题兰皋亭

雪后东风未肯和，扣门迁客夜经过。
不知旧竹生新笋，但见清伊换浊河。
无复往来乘下泽，聊同语笑说东坡。
明年我亦开三径，寂寂兼无雀可罗。

留题峡州甘泉寺

轻舟横江来，吊古悲纯孝。
逶迤寻远迹，婉娈见遣貌。
清泉不可挹。涸尽空石窖。
古人飘何之，惟有风竹闹。
行行D村落，户户悬纲罩。
民风坦和平，开户夜无钞。
丛林富笋茹，平野绝虎豹。
嗟哉此乐乡，毋乃姜子教。

留题仙都观

山前江水流浩浩，山上苍苍松柏老。
舟中行客去纷纷，古今换易如秋草。
空山楼观何峥嵘，真人王远阴长生。
飞符御气朝百灵，悟道不复诵黄庭。
龙车虎驾来下迎，去如旋风抟紫清。
真人厌世不回顾，世间生死如朝暮。
学仙度世岂无人，餐霞绝粒长苦辛。
安得独从逍遥君，泠然乘风驾浮云，
超世无有我独存。

留题仙游潭中兴寺，寺东有玉女洞，洞南有马融读书石室，过潭而南，山石益奇，潭上有桥，畏其险，不敢渡

清潭百尺皎无泥，山木阴阴谷鸟啼。
蜀客曾游明月峡，秦人今在武陵溪。
独攀书室窥岩窦，还访仙姝款石闺。
犹有爱山心未至，不将双脚踏飞梯。

留题显圣寺

渺渺疏林集晚鸦，孤村烟火梵王家。
幽人自种千头橘，远客来寻百结花。
浮石已乾霜後水，焦坑闲试雨前茶。
只疑归梦西南去，翠竹江村绕白沙。

留题徐氏花园二首

莫寻群玉山头路，莫看刘郎观里花。
但解闭门留我住，主人休问是谁家。

留题徐氏花园二首

退之身外无穷事，子美樽前欲尽花。
更有多情君未识，不随柳絮落人家。

留题延生观後山上小堂

溪山愈好意无厌，上到ff第几尖。
深谷野禽毛羽怪，上方仙子鬓眉纤。
不惭弄玉骑丹凤，应逐嫦娥驾老蟾。
涧草岩花自无主，晚来蝴蝶入疏帘。

柳

今年手自栽，问我何年去？
他年我复来，摇落伤人意。

六观堂老人草书

物生有象象乃滋，梦幻无根成斯须。
方其梦时了非无，泡影一失俯仰殊。
清露未曦电已徂，此灭灭尽乃真吾。
云如死灰实不枯，逢场作戏三昧俱。
化身为医忘其躯，草书非学聊自娱。
落笔已唤周越奴，苍鼠奋髯饮松腴，
剡藤玉版开雪肤。游龙天飞万人呼，
莫作羞涩羊氏姝。

六和寺冲师闸山溪为水轩

欲放清溪自在流，忍教冰雪落沙洲。
出山定被江潮穑能为山僧更少留。

六年正月二十日，复出东门，仍用前韵

乱山环合水侵门，身在淮南尽处村。
五亩渐成终老计，九重新埽旧巢痕。
岂惟见惯沙鸥熟，已觉来多钓石温。
长与东风约今日，暗香先返玉梅魂。

六言乐语

桃园未必无杏，银矿终须有铅。
荇带岂能拦浪，藕花却解留莲。

六月二十七日望湖楼醉书五绝

黑云翻墨未遮山，白雨跳珠乱入船。
卷地风来忽吹散，望湖楼下水如天。

六月二十七日望湖楼醉书五绝

放生鱼鳖逐人来，无主荷花到处开。
水枕能令山俯仰，风船解与月徘徊。

六月二十七日望湖楼醉书五绝

乌菱白芡不论钱，乱击青菰裹绿盘。
忽忆尝新会灵观，滞留江海得加餐。

六月二十七日望湖楼醉书五绝

献花游女木兰桡，细雨斜风湿翠翘。
无限芳洲生杜若，吴儿不识楚辞招。

六月二十七日望湖楼醉书五绝

未成小隐聊中隐，可得长闲胜暂闲。
我本无家更安往，故乡无此好湖山。

六月二十日夜渡海

参横斗转欲三更，苦雨终风也解晴。
云散月明谁点缀，天容海色本澄清。
空余鲁叟乘桴意，粗识轩辕奏乐声。
九死南荒吾不恨，兹游奇绝冠平生。

六月七日泊金陵，阻风，得钟山泉公书，寄诗为谢

今日江头天色恶，炮车云起风欲作。
独望钟山唤宝公，林间白塔如孤鹤。
宝公骨冷唤不闻，却有老泉来唤人。
电眸虎齿霹雳舌，为余吹散千峰云。
南行万里亦何事，一酌曹溪知水味。
他年若画蒋山图，为作泉公唤居士。

六月十二日，酒醒步月，理发而寝

羽虫见月争Q翻，我亦散发虚明轩。
千梳冷快肌骨醒，风露气入霜蓬根。
起舞三人漫相属，停杯一问终无言。
曲肱薤簟有佳处，梦觉琼楼空断魂。

龙山补亡

征西天府，重九令节。
驾言龙山，宴凯群哲。
壶歌雅奏，缓带轻。
胡为中觞，一笑粲发。
F楠竞秀，榆柳独脱。
骥J交骛，驽蹇先蹶。
楚狂醉乱，陨帽莫觉。
戎服囚首，枯颅茁发。
惟明将军，度量豁达。
容此下士，颠倒冠袜。
宰夫杨觯，兕觥举罚。
请歌相鼠，以侑此爵。

龙山补亡

吾闻君子，蹈常履素。
晦明风雨，不改其度。
平生丘壑，散发箕裾。
坠车天全，颠沛何惧。
腰适忘带，足适忘屦。
不知有我，帽复奚数。
流水莫系，浮云暂寓。
飘然随风，非去非取。
我冠明月，佩服宝璐。
不缨而结，不簪而附。
歌诗甯择，请饮相鼠。
罚此陋人，俾出童l。


