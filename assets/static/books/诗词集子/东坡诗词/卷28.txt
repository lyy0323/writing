【卷28】

侄安节远来夜坐三首

心衰面改瘦峥嵘，相见惟应识旧声。
永夜思家在何处，残年知汝远来情。
畏人默坐成痴钝，问旧惊呼半死生。
梦断酒醒山雨绝，笑看饥鼠上灯檠。

侄安节远来夜坐三首

落第汝为中酒味，吟诗我作忍饥声。
便思绝粒真无策，苦说归田似不情。
腰下牛闲方解佩，洲中奴长足为生。
大一弛何缘彀，已觉翻翻不受檠。

踯躅

枫林翠壁楚江边，踯躅千层不忍看。
开卷便知归路近，剑南樵叟为施丹。

纸帐

乱文龟は赶嗔，惯卧青绫恐未便。
洁似僧巾白＊布，暖於蛮帐紫茸毡。
锦衾速卷持还客，破屋那愁仰见天。
但恐娇儿还恶睡，夜深踏裂不成眠。

至济南，李公择以诗相迎，次其韵二首

敝裘羸马古河滨，野阔天低糁玉尘。
自笑餐毡典属国，来看换酒谪仙人。
宦游到处身如寄，农事何时手自亲。
剩作新诗与君和，莫因风雨废鸣晨。

至济南，李公择以诗相迎，次其韵二首

夜拥笙歌水滨，回头乐事总成尘。
今年送汝作太守，到处逢君是主人。
聚散细思都是梦，身名渐觉两非亲。
相从继烛何须问，蝙蝠飞时日正晨。

至秀州，赠钱端公安道，并寄其弟惠山老

鸳鸯湖边月如水，孤舟夜榜鸳鸯起。
平明系缆石桥亭，惭愧冒寒髯御史。
结交最晚情独厚，论心无数今有几。
寂寞抱关叹萧生，耆老执戟哀扬子。
怪君颜采却秀发，无乃迁谪反便美。
天公欲困无奈何，世人共抑真疏矣。
沉旮呱轿为骨，陆子遗味泉冰齿。
贤哉仲氏早拂衣，占断此山长洗耳。
山头望湖光泼眼，山下濯足波生指。
倘容逸少问金堂，记与嵇康留石髓。

至真州再和二首

老手王摩诘，穷交孟浩然。
论诗曾伴直，话旧已忘年。
北上难陪骥，东行且趁船。
离亭花映肉，醉眼鹭窥莲。
转三山没，风回五两偏。
荒祠过瓜步，古L堕松巅。
闻道清香阁，新N白玉泉。
莫教门掩夜，坐待月流天。
小院檀槽闹，空庭桦烛烟。
公诗便堪唱，为付小婵娟。

至真州再和二首

公颜如雪柏，千载故依然。
笑我无根柳，空中不待年。
肯留归阙旆，坐待逆风船。
特许门传龠，那知箭起莲。
相逢月上後，小语坐西偏。
流落千帆侧，追思百尺巅。
躬耕怀谷口，水石羡平泉。
茅屋归元亮，霓裳醉乐天。
行闻宣室召，归近御炉烟。
未用歌池上，随宜教李娟。

治易洞

自昔遥闻太守高，明爻象彖日忘劳。
洞中陈迹今如扫，斯道何曾损一毛。

中秋见月和子由

明月未出群山高，瑞光万丈生白毫。
一杯未尽银阙涌，乱云脱坏如崩涛。
谁为天公洗眸子，应费明河千斛水。
遂令冷看世间人，照我湛然心不起。
西南火星如弹丸，角尾奕奕苍龙蟠。
今宵注眼看不见，更许萤火争清寒。
何人舣舟临古汴，千灯夜作鱼龙变。
曲折无心逐浪花，低昂赴节随歌板。
青荧灭没转山前，浪Q风回岂复坚。
明月易低人易散，归来呼酒更重看。
堂前月色愈清好，咽咽寒Q鸣露草。
卷帘推户寂无人，窗下咿哑惟楚老。
南都从事莫羞贫，对月题诗有几人。
明朝人事随日出，U然一梦瑶台客。

中秋月

暮云收尽溢清寒，银汉无声转玉盘。
此生此夜不长好，明月明年何处看。

中秋月寄子由三首

殷勤去年月，潋构懦嵌。
憔悴去年人，卧病破窗中。
徘徊巧相觅，窈窕穿房栊。
月岂知我病，但见歌楼空。
抚枕三叹息，扶杖起相从。
天风不相哀，吹我落琼宫。
白露入肺肝，夜吟如秋虫。
坐令太白豪，化为东野穷。
余年知几何，佳月岂屡逢。
寒鱼亦不睡，竟夕相{喁。

中秋月寄子由三首

六年逢此月，五年照离别。
歌君别时曲，满座为凄咽。
留都信繁丽，此会岂轻掷。
熔银百顷湖，挂镜千寻阙。
三更歌吹罢，人影乱清樾。
归来北堂下，寒光翻露叶。
唤酒与妇饮，念我向儿说。
岂知衰病後，空盏对梨栗。
但见古河东，荞麦花铺雪。
欲和去年曲，复恐心断绝。

中秋月寄子由三首

舒子在汶上，闭门相对清。
郑子向河朔，孤舟连夜行。
顿子虽咫尺，兀如在牢扃。
赵子寄书来，水调有余声。
悠哉四子心，共此千里明。
明月不解老，良辰难合并。
回头坐上人，聚散如流萍。
尝闻此宵月，万里同阴晴。
天公自著意，此会那可轻。
明年各相望，俯仰今古情。

中山松醪寄雄州守王引进

郁郁苍髯千岁姿，肯来杯酒作儿嬉。
流芳不待龟巢叶，扫白聊烦鹤踏枝。
醉里便成雪舞，醒时与作啸风辞。
马军走送非无意，玉帐人闲合有诗。

中隐堂诗

去蜀初逃难，游秦遂不归。
园荒乔木老，堂在昔人非。
凿石清泉激，开门野鹤飞。
退居吾久念，长恐此心违。

中隐堂诗

径转如修蟒，坡垂似伏鳌。
树从何代有，人与此堂高。
好古嗟生晚，偷闲厌久劳。
王孙早归隐，尘土污君袍。

中隐堂诗

二月惊梅晚，幽香此地无。
依依慰远客，皎皎似吴姝。
不恨故园隔，空嗟芳岁徂。
春深桃杏乱，笑汝益a孤。

中隐堂诗

翠石如鹦鹉，何年别海搿
贡随南使远，载压渭舟偏。
已伴乔松老，那知故国迁。
金人解辞汉，汝独不潸然？

中隐堂诗

都城更几姓，到处有残碑。
古隧埋蝌蚪，崩崖露伏龟。
安排壮亭榭，收拾费金赀。
岣嵝何须到，韩公浪自悲。

种茶

松间旅生茶，已与松俱瘦。
茨棘尚未容，蒙翳争交构。
天公所遗弃，百岁仍稚幼。
紫笋虽不长，孤根乃独寿。
移栽白鹤岭，土软春雨後。
弥旬得连阴，似许晚遂茂。
能忘流转苦，戢戢出鸟B。
未任供舂磨，且可资摘嗅。
千团输太官，百饼f私斗。
何如此一啜，有味出吾囿。

种德亭

小圃傍城郭，闭门芝术香。
名随市人隐，德与佳木长。
元化善养性，仓公多禁方。
所活不可数，相逢旋相忘。
但喜宾客来，置酒花满堂。
我欲东南去，再观双桧苍。
山茶想出屋，湖橘应过墙。
木老德亦熟，吾言岂荒唐。

种松得徕字

春风吹榆林，乱莱飞作堆。
荒园一雨过，戢戢千万栽。
青松种不生，百株望一枚。
一枚已有余，气压千亩槐。
野人易斗粟，云自鲁徂徕。
鲁人不知贵，万灶飞青煤。
束缚同一车，胡为乎来哉。
泫然解其缚，清泉洗浮埃。
枝伤叶尚困，生意未肯回。
山僧老无子，养护如婴孩。
坐待走龙蛇，清阴满南台。
孤根裂山石，直斡排风雷。
我今百日客，养此千岁材。
茯苓无消息，双鬓日夜摧。
古今一俯仰，作诗寄余哀。

仲天贶、王元直自眉山来见余钱塘，留半岁，既行，作绝句五首送之

仲君岂弟多学，王子清修寡言。
病後空惊鹤瘦，时来或作鹏骞。

仲天贶、王元直自眉山来见余钱塘，留半岁，既行，作绝句五首送之

海角烦君远访，江源与我同来。
剩作数诗相送，莫教万里空回。

仲天贶、王元直自眉山来见余钱塘，留半岁，既行，作绝句五首送之

三人一旦同行，留下高斋月明。
遥想扁舟京口，尚余孤枕潮声。

仲天贶、王元直自眉山来见余钱塘，留半岁，既行，作绝句五首送之

更欲留君久住，念君去国弥年。
空使犀颅玉颊，长怀髯舅凄然。

仲天贶、王元直自眉山来见余钱塘，留半岁，既行，作绝句五首送之

为余远致殷勤，瑞草桥边老人。
红带雅宜华发，白醪光泛新春。

重寄

凛然高节照时人，不信微官解浼君。
蒋济谓能来阮籍，薛宣真欲吏朱云。
好诗冲口谁能择，俗子疑人未遣闻。
乞取千篇看俊逸，不将轻比鲍参军。

重游终南，子由以诗见寄，次韵

去年新柳报春回，今日残花覆绿苔。
溪上有堂还独宿，谁人无事肯重来。
古琴弹罢风吹座，山阁醒时月照杯。
懒不作诗君错料，旧逋应许过时陪。

舟行至清远县，见顾秀才，极谈惠州风物之美

到处聚观香案吏，此邦宜著玉堂仙。
江云漠漠桂花湿，海雨荔子然。
闻道黄柑常抵鹊，不容朱橘更论钱。
恰从神武来弘景，便向罗浮觅稚川。

舟中听大人弹琴

弹琴江浦夜漏永，敛衽窃听独激昂。
风松瀑布已清绝，更爱玉佩声琅c。
自从郑卫乱雅乐，古器残缺世已忘。
千家寥落独琴在，有如老仙不死阅兴亡。
世人不容独反古，强以新曲求铿锵。
微音淡弄忽变转，数声浮脆如笙簧。
无情枯木今尚尔，何况古意堕渺茫。
江空月出人响绝，夜阑更请弹文王。

舟中夜起

微风萧萧吹菰蒲，开门看雨月满湖。
舟人水鸟两同梦，大鱼惊窜如奔狐。
夜深人物不相管，我独形影相嬉娱。
暗潮生渚吊寒蚓，落月挂柳看悬蛛。
此生忽忽忧患里，清境过眼能须臾。
鸡鸣钟动百鸟散，船头击鼓还相呼。

周夫人挽词

教子通经古所贤，安贫守道节尤坚。
当熊遣烈传家世，投烛诸郎慰眼前。
不待金花书诰命，忽惊玉树掩新阡。
凯风吹棘君休咏，我亦孤怀一泫然。

周公庙，庙在岐山西北七八里，庙後百许步，有泉依山，涌冽异常，国史所谓｀润德泉世乱则竭＇者也

吾今那复梦周公，尚喜秋来过故宫。
翠凤旧依山t兀，清泉长与世穷通。
至今游客伤离黍，故国诸生咏雨蒙。
牛酒不来乌鸟散，白杨无数暮号风。

周教授索枸杞，因以诗赠，录呈广y萧大夫

邺侯藏书手不触，嗟我嗜书终日读。
短檠照字细如毛，怪底昏花悬两目。
扶衰赖有王母杖，名字于今挂仙录。
荒城古堑草露寒，碧叶丛低红菽粟。
春根夏苗秋著子，尽付天随耻充腹。
兰伤桂折缘有用，尔独何损丹其族。
赠君慎勿比薏苡，采之终日不盈。
外泽中干非尔俦，敛藏更借秋阳曝。
鸡壅桔梗一称帝，堇也虽尊等臣仆。
时复论功不汝遗，异时谨事东篱菊。

朱亥墓

昔日朱公子，雄豪不可追。
今来游故国，大冢屈称儿
平日轻公相，千金弃若遗。
梁人不好事，名姓寄当时。
鲁史盗齐豹，求名谁复知。
慎无怨世俗，犹不遭仲尼。

朱寿昌郎中，少不知母所在，刺血写经，求之五十年，去岁得之蜀中。以诗贺之

嗟君七岁知念母，怜君壮大心愈苦，
羡君临老得相逢，喜极无言泪如雨。
不羡白衣作三公，不爱白日升青天，
爱君五十著彩服，儿啼却得偿当年。
烹龙为炙玉为酒，鹤发初生千万寿。
金花诏书锦作囊，白藤肩舆帘蹙绣。
感君离合我酸辛，此事今无古或闻。
长陵A来见大姊，仲孺岂意逢将军。
开皇苦桃空记面，建中天子终不见。
西河郡守谁复讥，颍谷封人羞自荐。

诸葛盐井

五行水本咸，安择江与井？
如何不相入，此意谁复省。
人心固难足，物理偶相逞。
犹嫌取未多，井上无闭绠。

诸公饯子敦，轼以病不往，复次前韵

君为江南英，面作河朔伟。
人间一好汉，谁似张长史。
上书苦留君，言拙辄报已。
置之勿复道，出处俱可喜。
攀舆共六尺，食肉飞万里。
谁言远近殊，等是朝廷美。
遥知送别处，醉墨争淋纸。
我以病杜门，商颂空振履。
後会知何日，一欢如覆水。
善保千金躯，前言戏之耳。

竹

今日南风来，吹乱庭前竹。
低昂中音会，甲刃纷相触。
萧然风雪意，可折不可辱。
风霁竹已回，猗猗散青玉。
故山今何有，秋雨荒篱菊。
此君知健否，归扫南轩绿。

竹{左鼠右卯}

野人献竹{左鼠右卯}，腰腹大如盎。
自言道旁得，采不费D网。
鸱夷让圆滑，混沌惭瘦爽。
两牙虽有余，四足仅能仿。
逢人自惊蹶，闷若儿脱襁。
念此微陋质，刀几安足枉。
就擒太仓卒，羞愧不能飨。
南山有孤熊，择兽行舐掌。

竹阁

海山兜率两茫然，古寺无人竹满轩。
白鹤不留归後语，苍龙犹是种时孙。
两丛恰似萧郎笔，十亩空怀渭上村。
欲把新诗问遗像，病维摩诘更无言。

竹阁见忆

柏堂南畔竹如云，此阁何人是主人。
但遣先生披鹤氅，不须更画乐天真。

竹坞

晚节先生道转孤，岁寒惟有竹相娱。
粗才杜牧真堪笑，唤作军中十万夫。

竹叶酒

楚人汲汉水，酿酒古宜城。
春风吹酒熟，犹似汉江清。
耆旧人何在，丘坟应已平。
惟余竹叶在，留此千古情。

竹枝词

自过鬼门关外天，命同人W瓮头船。
北人堕泪南人笑，青嶂无梯闻杜鹃。

竹枝歌

苍梧山高湘水深，中原北望度千岑。
帝子南游飘不返，惟有苍苍枫桂林。
枫叶萧萧桂叶碧，万里远来超莫及。
乘龙上天去无踪，草木无情空寄泣。
水滨击鼓何喧阗，相将扣水求屈原。
屈原已死今千载，满船哀唱似当年。
海滨长鲸径千尺，食人为粮安可入？
招君不归海水深，海鱼岂解哀忠直？
吁嗟忠直死无人，可怜怀王西入秦。
秦关已闭无归日，章华不复见车轮。
君王去时箫鼓咽，父老送君车轴折。
千里逃归迷故乡，南公哀痛弹长铗。
三户亡秦信不虚，一朝兵起尽呼。
当时项羽年最少，提剑本是耕田夫。
横行天下竟何事，弃马乌江马垂涕。
项王已死无故人，首入汉庭身委地。
富贵荣华岂足多，至今惟有冢嵯峨。
故国凄凉人事改，楚乡千古为悲歌。

渚宫

渚宫寂莫依古郢，楚地荒茫非故基。
二王台阁已卤莽，何况远问纵横时。
楚王猎罢击灵鼓，猛士操舟张水嬉。
钓鱼不复数鱼鳖，大鼎千石烹蛟螭。
当时郢人架宫殿，意思绝妙般与。
飞楼百尺照湖水，上有燕赵千蛾眉。
临风扬扬意自得，长使宋玉作楚辞。
秦兵西来取钟卢，故宫禾黍秋离离。
千年壮观不可复，今之存者盖已卑。
池空野迥楼阁小，惟有深竹藏狐狸。
台中绛帐谁复见，台下野水浮清漪。
绿窗朱户春画闭，想见深屋弹朱丝。
腐儒亦解爱声色，何用白首谈孔姬。
沙泉半涸草堂在，破窗无纸风\\。
陈公踪迹最未远，七瑞寥落今何之。
百年人事知几变，直恐荒废成空陂。
谁能为我访遗迹，草间应有湘东碑。

追和沈辽赠南华诗

善哉彼上人，了知明镜台。
欢然不我厌，肯致远公杯。
莞尔无心云，胡为出岫来。
一堂安寂灭，卒岁扃苍苔。

追和戊寅岁上元

春鸿社燕巧相违，白鹤峰头白板扉。
石建方欣洗⒉蓿姜庞不解叹Dk。
一龛京中嗟春梦，万炬钱塘忆夜归。
合浦卖珠无复有，当年笑我泣牛衣。

追和子由去岁试举人洛下所寄九首暴雨初晴楼上晚景

秋後风光雨後山，满城流水碧潺潺。
烟云好处无多子，及取昏鸦未到间。

追和子由去岁试举人洛下所寄九首暴雨初晴楼上晚景

洛邑从来天地中，嵩高苍翠北邙红。
风流耆旧消磨尽，只有青山对病翁。

追和子由去岁试举人洛下所寄九首暴雨初晴楼上晚景

白汗翻浆午景前，雨余风物便萧然。
应倾半熟鹅黄酒，照见新晴水碧天。

追和子由去岁试举人洛下所寄九首暴雨初晴楼上晚景

疾雷破屋雨翻河，一扫清风未觉多。
应似画师吴道子，高堂巨壁写降魔。

追和子由去岁试举人洛下所寄九首暴雨初晴楼上晚景

客路三年不见山，上楼相对梦魂间。
明朝却踏红尘去，羞向清伊照病颜。

追饯正辅表兄至博罗，赋诗为别

孤臣南游堕黄菅，君亦何事来牧蛮。
舣舟户龙冈窟，置酒椰叶桄榔间。
高谈已笑衰语陋，杰句尤觉清诗孱。
博罗小县僧舍古，我不忍去君忘还。
君应回望秦与楚，梦涉汉水愁秦关。
我亦坐念高安客，神游黄遣味瓷健
何时旷荡洗瑕谪，与君归驾相追攀。
梨花寒食隔江路，两山遥对双烟鬟。
归耕不用一钱物，惟要两脚飞孱颜。
玉床丹镞记分我，助我金鼎光斓斑。

子由将赴南都，与余会宿於逍遥堂，作两绝句，读之殆不可为怀，因和其诗以自解。余观子由，自少旷达，天资近道，又得至人养生长年之诀，而余亦窃闻其一二。以为今者宦游相别之日浅，而异时退休相从之日长，既以自解，且以慰子由云

别期渐近不堪闻，风雨萧萧已断魂。
犹胜相逢不相识，形容变尽语音存。

子由生日

上天不难知，好恶与我一。
方其未定间，人力破阴骘。
小忍待其定，报应真可必。
季氏生而仁，观过见其实。
端如柳下惠，焉往不三黜。
天有时而定，寿考未易毕。
儿孙七男子，次第皆逢吉。
遥知设罗门，独掩悬罄室。
回思十年事，无愧箧中笔。
但愿白发兄，年年作生日。

子由生日，以檀香观音像及新合印香银篆盘为寿

旃檀婆律海外芬，西山老脐柏所薰。
香螺脱s来相群，能结缥缈风中云。
一灯如萤起微焚，何时度尽缪篆纹。
缭绕无穷合复分，绵绵浮空散氤氲。
东坡持是寿卯君，君少与我师皇坟。
旁资老聃释迦文，共厄中年点蝇蚊。
晚遇斯须何足云，君方论道承华勋。
我亦旗鼓严中军，国恩未报敢不勤。
但愿不为世所醺，尔来白发不可耘。
问君何时返乡粉，收拾散亡理放纷。
此心实与香俱[，闻思大士应已闻。

子由新修汝州龙兴寺吴画壁

丹青久衰工不艺，人物尤难到今世。
每摹市井作公卿，画手悬知是徒隶。
吴生已与不传死，那复典刑留近岁。
人间几处变西方，尽作波涛翻海势。
细观手面分转侧，妙算毫厘得天契。
始知真放本精微，不比狂花生客慧。
似闻遗墨留汝海，古壁蜗涎可垂涕。
力捐金帛扶栋宇，错落浮云卷新霁。
使君坐啸清梦余，几叠衣纹数衿袂。
他年吊古知有人，姓名聊记东坡弟。

子由在筠作《东轩记》，或戏之为东轩长老。其婿曹焕往筠，余作一绝句送曹以戏子由。曹过庐山，以示圆通慎长老。慎欣然亦作一绝，送客出门，归入室，趺坐化去。子由闻之，乃作二绝，一以答余，一以答慎。明年余过圆通，始得其详。乃追次慎韵。

大士何曾有生死，小儒底处觅穷通。
偶留一汕山上，散作人间万窍风。

子由自南都来陈三日而别

夫子自逐客，尚能哀楚囚。
奔驰二百里，径来宽我忧。
相逢知有得，道眼清不流。
别来未一年，落尽骄气浮。
嗟我晚闻道，款启如孙休。
至言难久服，放心不自收。
悟彼善知识，妙药应所愁。
冥顽虽难化，镌发亦已周。
平时种种心，次第去莫留。
但余无所还，永与夫子游。
此别何足道，大江东西州。
畏蛇不下榻，睡足吾无求。
便为齐安民，何必归故丘。

子由作二颂，颂石台长老问公U手写《莲经》，字如黑蚁，且诵万遍，胁不至席二十余年。予亦作二首

眼前扰扰黑蚍蜉，口角霏霏白唾珠。
要识吾师无碍处，试将烧却看瞠无。

子由作二颂，颂石台长老问公U手写《莲经》，字如黑蚁，且诵万遍，胁不至席二十余年。予亦作二首

眼睛心地两虚圆，胁不沾床二十年。
谁信吾师非不睡，睡蛇已死得安眠。

紫宸殿正旦教坊词致语口号

臣闻行夏之时，正莫加于人统；
采周之旧，王方在於镐京。
惟吉月之布和，休庶工而未作。
使华远集，邻好交修。
萃簪笏於九门，来车书於门里。
将兴嗣岁，以乐太平。
恭惟皇帝陛下，躬履至仁，
诞膺眷命。法天地四时之运，
民日用而不知；传祖宗六圣之心，
我无为而自化。九德咸事，
三年有成。始御八音之和，
以临元日之会。人神相庆，
夷夏来同。臣等忝与贱工，
得亲壮观。知舆情之愿颂，
顾盛德之难形。不度荒芜，
敢进口号。九霄清跸一声雷，
万物欣荣意已开。晓日自随天仗出，
春风不待斗杓回。行看菖叶催耕籍，
共喜椒花映寿杯。欲识太平全盛事，
振振t鹭满云台。

紫团参寄王定国

EB土门口，突兀太行顶。
岂惟团紫云，实自俯倒景。
刚风被草木，真气入苕颖。
旧闻人衔芝，生此羊肠岭。
纤s虎豹鬣，蹙缩龙蛇瘿。
蚕头试小嚼，龟息变方骋。
矧予明真子，已造浮玉境。
清宵月挂户，半夜珠落井。
灰心宁复然，汗喘久已静。
东坡犹故目，北药致遗秉。
欲持三桠根，往侑九转鼎。
为予置齿颊，岂不贤酒茗。

自昌化双溪馆下步寻溪源，至治平寺，二首

乱山滴翠衣裘重，双涧响空窗户摇。
饱食不嫌溪笋瘦，穿林闲觅野芎苗。
却愁县令知游寺，尚喜渔人争渡桥。
正似醴泉山下路，桑枝刺眼麦齐腰。

自昌化双溪馆下步寻溪源，至治平寺，二首

每见田园辄自招，倦飞不拟控扶摇。
共疑杨恽非锄豆，谁信刘章解立苗。
老去尚贪彭泽米。梦归时到锦江桥。
宦游莫作无家客，举族长悬似细腰。

自金山放船至焦山

金山楼观何耽耽，撞钟击鼓闻淮南。
焦山何有有修竹，采薪汲水僧两三。
云霾浪打人迹绝，时有沙户祈春蚕。
我来金山更留宿，而此不到心怀惭。
同游兴尽决独往，赋命穷薄轻江潭。
清晨无风浪自涌，中流歌啸倚半酣。
老僧下山惊客至，迎笑喜作巴人谈。
自言久客忘乡井，只有弥勒为同龛。
困眠得就纸帐暖，饱食未厌山蔬甘。
山林饥饿古亦有，无田不退宁非贪。
展禽虽未三见黜，叔夜自知七不堪。
行当投劾谢簪组，为我佳处留茅庵。

自净土寺步至功臣寺

落日岸葛巾，晚风吹羽扇。
松间野步稳，竹外飞桥转。
神功凿横岭，岩石得巨片。
直渡千人沟，下有微流泫。
冈峦蔚回合，金碧烂明绚。
缅怀异姓王，负担此乡县。
长逢胯下辱，屡乞桑间饭。
谁谓山石顽，识此希世彦。
凛然英气逼，几起犹耸战。
他年万骑归，父老恣欢宴。
锦绣被原野，金珠散贫贱。
窦融既入朝，吴芮空记面。
荣华坐销歇，阅世如邮传。
惟有长明灯，依然照深殿。

自径山回，得吕察推诗，用其韵招之，宿湖上

多君贵公子，爱山如爱色。
心随叶舟去，梦绕千山碧。
新诗到中路，令我喜折屐。
古来轩冕徒，操舍两悲栗。
数朝辞簪笏，两脚得暂赤。
归来不入府，却走湖上宅。
宠辱吾久忘，宁畏官长诘。
飘然便归去，谁在子思侧。
君能从我游，出郭及未黑。

自雷适廉，宿于兴廉村净行院

荒凉海南北，佛舍如鸡栖。
忽行榕林中，跨空飞。
当门冽碧井，洗我两足泥。
高堂磨新砖，洞户分角圭。
倒床便甘寝，鼻息如虹霓。
童仆不肯去，我为半日稽。
晨登一叶舟，醉兀十里溪。
醒来知何处，归路老更迷。

自普照游二庵

长松吟风晚雨细，东庵半掩西庵闭。
山行尽日不逢人，``野梅香入袂。
居僧笑我恋清景，自厌山深出无计。
我虽爱山亦自笑，独往神伤後难继。
不如西湖饮美酒，红杏碧桃香覆髻。
作诗寄谢采薇翁，本不避人那避世。

自清平镇游楼观、五郡、大秦、延生、仙游，往返四日，得十一诗，寄子由同作楼观

鸟噪猿呼画闭门，寂寥谁识古皇尊。
青牛久已辞辕轭，白鹤时来访子孙。
山近朔风吹积雪，天寒落日淡孤村。
道人应怪游人众，汲尽阶前井水浑。

自题金山画像

心似已灰之木，身如不系之舟。
问汝平生功业，黄州惠州儋州。

自题临文与可画竹

石室先生清兴动，落笔纵横飞小凤。
借君妙意写J，留与诗人发吟讽。

自仙游回至黑水，见居民姚氏山亭，高绝可爱，复憩其上

山鸦晓辞谷，似报游人起。
出门犹屡顾，惨若去吾里。
道途险且迂，继此复能几。
溪边有危构，归驾聊复。
爱此山中人，缥缈如仙子。
平生慕独往，官爵同一屣。
胡为此溪边，眷眷若有俟。
国恩久未报，念此惭且。
临风浩悲叱，万世同一轨。
何年谢簪绂，丹砂留迅晷。

自兴国往筠，宿石田驿南二十五里野人舍

溪上青山三百叠，快马轻衫来一抹。
倚山修竹有人家，横道清泉知我渴。
芒鞋竹杖自轻软，蒲荐松床亦香滑。
夜深风露满中庭，惟见孤萤自开阖。

纵笔

白头萧散满霜风，小阁藤床寄病容。
报道先生春睡美，道人轻打五更钟。

纵笔三首

寂寂东坡一病翁，白发萧散满霜风。
小儿误喜朱颜在，一笑那知是酒红。

纵笔三首

父老争看乌角巾，应缘曾现宰官身。
溪边古路三叉口，独立斜阳数过人。

纵笔三首

北船不到米如珠，醉饱萧条半月无。
明日东家当祭灶，只鸡斗酒定吾。

走笔谢吕行甫惠子鱼

卧沙细肋吾方厌，通印长鱼谁肯分。
好事东平贵公子，贵人不与与苏君。

诅楚文

峥嵘开元寺，仿佛祈年观。
旧筑扫成空，古碑埋不烂。
诅书虽可读，字法嗟久换。
词云秦嗣王，敢使祝用瓒。
先君穆公世，与楚约相捍。
质之於巫咸，万叶期不叛。
今其后嗣王，乃敢构多难。
刳胎杀无罪，亲族遭圉绊。
计其所称诉何啻桀纣乱。
吾闻古秦俗，面诈背不汗
岂惟公子n，社鬼亦遭谩。
辽哉千载後，发我一笑粲。

醉睡者

有道难行不如醉，有口难言不如睡。
先生醉卧此石间，万古无人知此意。

醉题信夫方丈

鹤作精神松作筋，阶庭兰玉一时春。
愿君且住三千岁，长与东坡作主人。

醉翁操

琅然，清圜，
谁弹，响空山，
无言。惟翁醉中和其天。
月明风露娟娟，人未眠，
荷蒉过山前，曰有心也哉此贤。
醉翁啸咏，声和流泉。
醉翁去後，空有朝吟夜怨。
山有时而童颠，水有时而回川。
思翁无岁年，翁今为飞仙。
此意在人间，试听徽外三两弦。



本图书由www.aitxt.com(bobbsh)为您整理制作
更多txt好书 敬请登录www.aitxt.com
