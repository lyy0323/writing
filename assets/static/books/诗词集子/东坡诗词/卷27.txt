【卷27】

赠陈守道

一气混沦生复生，有形有心即有情。
共见利欲饮食事，各有爪牙头角争。
争时怒发霹雳火，险处直在嵌岩坑。
人伪相加有余怨，天真丧尽无纯诚。
徒自取先用极力，谁知所得皆空名。
少微处士松柏寒，蓬莱真人冰玉清。
山是心兮海为腹，阳为神兮阴为精。
渴饮灵泉水，饥食玉树枝。
白虎化坎青龙离，锁禁g女关婴儿。
楼台十二红玻璃，木公金母相东西。
纯铅真汞星光辉，乌升兔降无年期。
停颜却老只如此，哀哉世人迷不迷。

赠狄崇班季子

狄生臂鹰来，见客不会揖。
踞床吒得隽，借筋数禽入。
短後槐裘，犹溅猩血湿。
指呼索酒尝，快作长鲸吸。
半酣论刀槊，怒发欲起立。
北方老a子，狂突尚不絷。
要须此G悍，气压边烽急。
夜走追锋车，生斩符离级。
持归献天王，封侯稳可拾。
何为走猎师，日使群毛泣。

赠杜介

我梦游天台，横空石桥小。
松风吹D露，翠湿香。
应真飞锡过，绝度云鸟。
举意欲从之，然已松杪。
微言粲珠玉，未说意先了。
觉来如堕空，耿耿窗户晓。
群生陷迷网，独达从古少。
杜叟子何人，长啸万物表。
妻孥空四壁，振策念轻矫。
遂为赤城游，飞步凌缥缈。
问禅不归舍，屡为瓠壶绕。
何人识此志，佛眼自照了。
我梦君见之，卓尔非魔娆。
仙葩发茗碗，剪刻分葵蓼。
从今更不出，闭户闲[袅。
时从佛顶岩，驰下双莲沼。

赠葛苇

竹椽茅屋半摧倾，肯向蜂窠寄此生。
长恐波头卷室去，欲将船尾载君行。
小诗试拟孟东野，大草闲临张伯英。
消遣百年须底物，故应怜我不归耕。

赠黄山人

面颊照人元自赤，眉毛覆眼见来乌。
倦游不拟谈玄牝，示病何妨出白须。
绝学已生真定慧，说禅长笑老浮屠。
东坡若肯三年住，亲与先生看药炉。

赠黄州官妓

东坡五载黄州住，何事无言及李宜。
却似西川杜工部，海棠虽好不吟诗。

赠惠山僧惠表

行遍天涯意未阑，将心到处遣人安。
山中老宿依然在，案上楞严已不看。
枕落花余几片，闭门新竹自千竿。
客来茶罢空无有，庐橘杨梅尚带酸。

赠江州景德长老

白足高僧解达观，安排春事满幽栏。
不须天女来相试，总把空花眼里看。

赠姜唐佐生

长□茅间有异芳，风流稷下古诸姜。
适从琼管鱼龙窟，秀出羊城翰墨场。
沧海何曾断地脉，白袍端合破天荒。
锦衣他日千人看，始信东坡眼力长。

赠李邦直探梅

寻花不惜命，爱雪常忍冻。
三为郡太守，清似於陵仲。

赠李道士

世人只数曹将军，谁知虎头非痴人。
腰间大羽何足道，颊上三毛自有神。
平生狎侮诸公子，戏著幼舆岩石里。
故教世世作黄冠，布袜青鞋弄云水。
千年鼻祖守关门，一念还为李耳孙。
香火旧缘何日尽，丹青余习至今存。
五十之年初过二，衰颜记我今如此。
他时要指集贤人，知是香山老居士。

赠李兕彦威秀才

魏王大瓢实五石，种成C落将安适。
可怜公子持十牛，海上三年竟何得。
先生少负不羁才，从军数到单于台。
天山直欲三箭取，白衣将军何人哉。
夜逢怪石曾饮羽，戏中戟枝何足数。
誓将马革裹尸还，肯学班超苦儿女。
封侯卫霍知几许，老矣先生困a旅。
酒酣聊复说平生，结袜犹堪一再鼓。
弃书捐剑学万人，纨裤儒冠皆误身。
穷途政似不龟手，与世羞为西子颦。
如今惟有谈天口，云梦胸中吞八九。
世间万事寄黄粱，且与先生说乌有。

赠梁道人

采药壶公处处过，笑看金狄手摩挲。
老人大父识君久，造物小儿如子何。
寒尽山中无历日，雨斜江上一渔蓑。
神仙护短多官府，未厌人间醉踏歌。

赠岭上老人

鹤骨霜髯心已灰，青松合抱手亲栽。
问翁大C岭头住，曾见南迁几个回？

赠岭上梅

梅花开尽百花开，过尽行人君不来。
不趁青梅尝煮酒，要看细雨熟黄梅。

赠刘景文

荷尽已无擎雨盖，菊残犹有傲霜枝。
一年好景君须记，最是橙黄橘绿时。

赠潘谷

潘郎晓踏河阳春，明珠白璧惊市人。
那知望拜马蹄下，胸中一斛泥与尘。
何似墨潘穿破褐，琅琅翠饼敲玄笏。
布衫漆黑手如龟，未害冰壶贮秋月。
世人重耳轻目前，区区张李争媸妍。
一朝入海寻李白，空看人间画墨仙。

赠蒲涧信长老

优钵昙花岂有花，问师此曲唱谁家。
已从子美得桃竹，不向安期觅枣瓜。
燕坐林间时有虎，高眠粥後不闻鸦。
胜游自古兼支许，为采松肪寄一车。

赠虔州术士谢晋臣

属国新从海外归，君平且莫下帘帷。
前生恐是卢行者，後学过呼韩退之。
死後人传戒定慧，生时宿直斗牛箕。
凭君为算行年看，便数生时到死时。

赠钱道人

书生苦信书，世事仍臆度。
不量力所负，轻出千钧诺。
当时一快意，事过有余怍。
不知几州铁，铸此一大错。
我生涉忧患，常恐长罪恶。
静观殊可喜，脚浅犹容却。
而况钱夫子，万事初不作。
相逢更何言，无病亦无药。

赠青潍将谢承制

吾皇有意缚单于，槌破铜山铸虎符。
骁将新除三十六，精兵共领五千都。
周王常德须攘狄，汉帝雄才亦尚儒。
君学本兼文武术，功名不必读孙吴。

赠清凉寺和长老

代北初辞没马尘，江南来见卧云人。
问禅不契前三语，施佛空留丈六身。
老去山林徒梦想，雨余钟鼓更清新。
会须一洗黄茅瘴，未用深藏白薪怼

赠人

别後休论信息疏，仙凡自古亦殊途。
蓬山路远人难到，霜柏威高道转孤。
旧赏未应忘楚国，新诗闻已满皇都。
谁怜泽畔行吟者，目断长安貌欲枯。

赠山谷子

黄童三尺世无双，笔头衮衮悬秋江。
不忧老子难为父，平生崛强今心降。
我来喜共阿戎语，应敌纵横如急雨。
生子还如孙仲谋，豚犬漫多何足数。
黄家小儿名拾得，眉如长松眼如漆。
只今数岁已动人，老人留眼看他日。
笑君老蚌生明珠，自笑此物吾家无。
君当置酒我当贺，有儿传业更何须。

赠善相程杰

心传异学不谋身，自要清时阅|绅。
火色上腾虽有数，急流勇退岂无人。

赠上天竺辩才师

南北一山门，上下两天竺。
中有老法师，瘦长如鹳鹄。
不知修何行，碧眼照山谷。
见之自清凉，洗尽烦恼毒。
坐令一都会，男女礼白足。
我有长头儿，角颊峙犀玉。
四岁不知行，抱负烦背腹。
师来为摩顶，起走趁奔鹿。
乃知戒律中，妙用谢羁束。
何必言法华，佯狂啖鱼肉。

赠诗僧道通

雄豪而妙苦而腴，只有琴聪与蜜殊。
语带烟霞从古少，气含蔬笋到公无。
香林乍喜闻U卜，古井惟愁断辘轳。
为报韩公莫轻许，从今岛可是诗奴。

赠孙莘老七绝

嗟予与子久离群，耳冷心灰百不闻。
若对青山谈世事，当须举白便浮君。

赠孙莘老七绝

天目山前绿浸裙，碧澜堂上看衔舻。
作堤捍水非吾事，闲送苕溪入太湖。

赠孙莘老七绝

夜来雨洗碧m瘢浪涌云屯绕郭寒。
闻有弁山何处是，为君四面意求看。

赠孙莘老七绝

夜桥灯火照溪明，欲放扁舟取次行。
暂借官奴遣吹笛，明朝新月到三更。

赠孙莘老七绝

三年京国厌藜蒿，长羡淮鱼压楚糟。
今日骆驼桥下泊，恣看修网出银刀。

赠孙莘老七绝

乌程霜稻袭人香，酿作春风水光。
时复中之徐邈圣，无多酌我次公狂。

赠孙莘老七绝

去年腊日访孤山，曾借僧窗半日闲。
不为思归对妻子，道人有约径须还。

赠昙秀

白云出山初无心，栖乌何必恋旧林。
道人偶爱山水故，纵步不知湖岭深。
空岩已礼百千相，曹溪更欲瞻遗像。
要知水味孰冷暖，始信梦时非幻妄。
神中忽出贝叶书，中有璧月缀星珠。
人间胜绝略已遍，匡庐南岭并西湖。
西湖北望三千里，大堤冉冉横秋水。
诵师佳句说南屏，瘴云应逐秋风靡。
胡为只作十日欢，杖策复寻归路难。
留师笋蕨不足道，怅望荔子何时丹。

赠王觏

何人生得宁馨子，今夜初逢掣笔郎。
莫怪围棋忘瓜葛，已能作赋继灵光。

赠王寂

与君暂别不须嗟，俯仰归来鬓未华。
记取江南烟雨裹，青山断处是君家。

赠王仲素寺丞

养气如养儿，弃官如弃泥。
人皆笑子拙，事定竟谁迷。
归耕独患贫，问子何所V。
尺宅足自庇，寸田有余畦，
明珠照短褐，陋室生虹霓。
虽无孔方兄，顾有法喜妻。
弹琴一长啸，不答阮与嵇。
曹南刘夫子，名与子政齐。
家有鸿宝书，不铸金蹄。
促膝问道要，遂蒙分刀圭。
不忍独不死，尺书肯见梯。
我生本强鄙，少以气自挤。
孤舟倒江河，赤手揽象犀。
年来稍自笑，留气下暖脐。
苦恨闻道晚，意象飒已凄。
空见孙思邈，区区赋病梨。

赠王子直秀才

万里云山一破裘，杖端闲挂百钱游。
五车书已留儿读，二顷田应为鹤谋。
水底笙歌蛙两部，山中奴婢橘千头。
幅巾我欲相随去，海上何人识故侯。

赠写真何充秀才

君不见潞别驾眼如电，左手挂弓横捻箭，
又不见雪中骑驴孟浩然，皱眉吟诗肩耸山。
饥寒富贵两安在，空有遗像留人间。
此身常拟同外物，浮云变化无踪迹，
问君何苦写我真？君言好之聊自适。
黄冠野服山家容，意欲置我山岩中。
勋名将相今何限，往写褒公与鄂公。

赠眼医天彦若

P头如麦芒，气出如车轴。
间关脉络中，性命寄毛粟。
而况清净眼，内景含天烛。
琉璃贮沆瀣，轻脆不任触。
而子於其间，来往施锋镞。
笑谈纷自若，观者颈为缩。
运P如运斤，去翳如拆屋。
常疑子善幻，他技杂符祝。
子言吾有道，此理君未瞩。
形骸一尘垢，贵贱两草木。
世人方重外，妄见瓦与玉。
而我初不知，刺眼如刺肉。
君看目与翳，是翳要非目。
目翳苟二物，易分如麦菽。
宁闻老农夫，去草更伤谷。
鼻端有余地，肝胆分楚蜀。
吾於五轮间，荡荡见空曲。
如行九轨道，并驱无击毂。
空花谁开落，明月自FH。
请问乐全堂，忘言老尊宿。

赠袁陟

是身如虚空，万物皆我储。
胡为强分别，百金买田庐。
不见袁夫子，神马载尻舆。
游乎无何有，一饭不愿余。
官湖为我池，学舍为我居。
何以遗予孙，此身自cX。
薰风暗杨柳，秋水静芙蕖。
应观我知子，不怪子知鱼。

赠月长老

天形倚一笠，地水转两轮。
五伯之所运，毫端栖一尘。
功名半幅纸，儿女浪苦辛。
子有折足铛，中容五合陈。
十年此中过，却是英特人。
延我地炉坐，语软意甚真。
白灰如积雪，中有红麒麟。
勿触红麒麟，作灰维那瞠。
拱手但默坐，墙壁徒谆谆。
今宵恨客多，污子白薪怼
後夜当独来，不须主与宾。
薄团坐纸帐，自要观我身。

赠章默

章子亲未葬，余生抱羸疾。
朝吟噎邻里，夜泪腐茵席。
前年黑花生，今岁白发出。
身随日月逝，恨与天地毕。
愿求不毛田，亲筑长夜室。
难从王孙裸，未忍夏后簟
五陵多豪士，百万付一掷。
心知义财难，甘就贫友乞。
不辞毛粟施，行自丘山积。
此志苟朝遂，夕死真不戚。
誓求无生理，不践有为迹。
弃身尸陀林，乌鸢任狼藉。

赠郑清叟秀才

风涛战扶胥，海贼横泥子。
胡为犯二怖，博此一笑喜。
问君奚所欲，欲谈仁义耳。
我才不逮人，所有聊足已。
安能相付与，过听君误矣。
霜风扫瘴毒，冬日稍清美。
年来万事足，所欠惟一死。
澹然两无求，滑净空几。

赠仲勉子文

雨昏南浦曾相对，雪满荆州喜再逢。
有子才如不羁马，知君心似後凋松。
闲看书册应多味，老傍人门想更慵。
何日晴轩观笔砚，一杯相属更从容。

赠仲素寺丞致仕归隐潜山

潜山隐君七十四，绀瞳绿发方谢事。
腹中灵液变丹砂，江上幽居连福地。
彭城为我住三日，明月满舟同一醉。
丹书细字口传诀，顾我沉迷真弃耳。
年来四十发苍苍，始欲求方救憔悴。
他年若访潜山居，慎勿逃人改名字。

赠朱逊之

黄花候秋节，远自夏小正。
坤裳有正色，鞠衣亦令名。
一从人伪胜，遂与天力争。
易姓寓非族，改颜随所令。
新奇既易售，粹驳宜相倾。
疾恶逢伯厚，识真似渊明。
君言我所印，世论谁敢评。
愿君为霜风，一扫紫与d。

上访道人不遇

花光红满栏，草色绿无岸。
不逢青眼人，长歌白石涧。

斋日致语口号旋复阴阳，配五支於六干；诞弥岁月，与元日为三申。神后降庆於当年，曾孙效诚於兹旦。不烦巧历，自契真。符道俗谣，天人协应。太皇太后陛下，功高任姒，德配唐虞。上推顾托之心，下布仰成之政。宝慈与俭，蹈光献之成规；却狄安邦，袭武烈之余庆。三朝顺履，万

娲皇得道自神仙，金母长生不计年。
甲子会逢三朔旦，岁星行看两周天。
消兵渐觉腰无犊，种德方知福有田。
彤管何人书後会，椒花椿颂一时编。

詹守携酒见过，用前韵作诗，聊复和之

箕踞狂歌老瓦盆，燎毛燔肉似羌浑。
传呼草布来携客，洒扫渔矶共置樽。
山下黄童争看舞，江干白骨已衔恩。
孤云落日西南望，长羡归鸦自识村。

张安道见示近诗

人物一衰谢，微言难重寻。
殷勤永嘉末，复闻正始音。
清谈未足多，感时意殊深。
少年有奇志，欲和南风琴。
荒林蜩l乱，废沼蛙蝈淫。
遂欲掩两耳，临文但噫。
萧然王郎子，来自缑山阴。
云见浮丘伯，吹箫明月岑。
遗声落淮泗，蛟鼍为悲吟。
愿公正王度，祈招继帧

张安道乐全堂

列子御风殊不恶，犹被庄生讥数数。
步兵饮酒中散琴，於此得全非至乐。
乐全居士全於天，维摩丈室空然。
平生痛饮今不饮，无琴不独琴无弦。
我公天与英雄表，龙章凤姿照鱼鸟。
但令端委坐庙堂。北狄西戎谈笑了。
如今老去苦思归，小字亲书寄我诗。
试问乐全全底事，无全何处更相亏。

张近几仲有龙尾子石砚，以铜剑易之

我家铜剑如赤蛇，君家石砚苍璧椭而洼。
君持我剑向何许，大明宫里玉佩鸣冲牙。
我得君砚亦安用，雪堂窗下尔雅笺虫虾。
二物与人初不异，飘落高下随风花。
蒯缑玉具皆外物，视草草玄无等差。
君不见秦赵城易璧，指图睨柱相矜夸。
又不见二生妾换马，骄鸣啜泣思其家。
不如无情两相与，永以为好譬之桃李与琼华。

张竞辰永康所居万卷堂

君家四壁如相如，卷藏天禄吞石渠。
岂惟邺侯三万轴，家有世南行秘书。
儿童拍手笑何事，笑人空腹谈经义。
未许中郎得异书，且共扬雄说奇字。
清江萦山碧玉环，下有老龙千古闲。
知君好事家有酒，化为老人夜扣关。
留侯之孙书满腹，玉函宝方何用读。
濠梁空复五车多，圯上从来一编足。

张庖民挽词

东晋巾车令，西京执戟郎。
甘心向山水，结发事文章。
故自轻千户，何曾羡一囊。
天高鬼神恶，骨朽姓名芳。
庾岭铭旌暗，秦淮旧宅荒。
吾诗不用刻，妙语有黄香。

张寺丞益斋

张子作斋舍，而以益为名。
吾闻诸夫子，求益非速成。
譬如远游客，日夜事征行。
今年适燕蓟，明年走蛮荆。
东观尽沧海，西涉渭与泾。
归来闭户坐，八方在轩庭。
又如学医人，识病由饱更。
风雨晦明淫，跛L聋盲。
虚实在其脉，静躁在其情。
荣枯在其色，寿夭在其形。
苟能阅千人，望见知死生。
为学务日益，此言当自程。
为道贵日损，此理在既盈。
愿言书此诗，以为益斋铭。

张文裕挽词

高才本出朝廷右，能事方推德业余。
每见便闻曹植句，至今传宝魏华书。
济南名士新雕丧，剑外生祠已洁除。
欲寄西风两行泪，依然乔木郑公庐。

张无尽过黄州，徐君猷为守，有四侍人，姓为孙、姜、阎、齐，适张夫人携其一往婿家，既暮复还，乃阎姬也，最为徐所宠，因书绝句云

玉笋纤纤揭绣帘，一心偷看绿萝尖。
使君三尺球头帽，须信从来只有檐。

张先生

孰视空堂竟不言，故应知我未天全。
肯来傅舍人皆说，能致先生子亦贤。
脱屣不妨眠粪屋，流澌争看浴冰川。
士廉岂识桃椎妙，妄意称量未必然。

张作诗送砚反剑，乃和其诗，卒以剑归之

赠君长铗君当歌，每食无鱼叹委蛇。一朝得见暴公子，Ь哂与冠争峨。
岂比杜陵贫病叟，终日长随短蓑。斩蛟刺虎老无力，带牛佩犊吏所诃。
故将换砚岂无意，恐君雕琢伤天和。作诗反剑亦何谓，知君欲以诗相磨。
报章苦恨无好语，试向君砚求余波。诗成剑往砚应笑，那将屋漏供悬河。

张作诗送砚反剑，乃和其诗，卒以剑归之

我泪犹可拭，日远当日忘。
母哭不可闻，欲与汝俱亡。
故衣尚县架，涨乳已流床。
感此欲忘生，一卧终日僵。
中年忝闻道，梦幻讲已详。
储药如丘山，临病更求方。
仍将恩爱刃，割此衰老肠。
知迷欲自反，一恸送余伤。

章钱二君见和，复次韵答之，二首

黄昏已作风翻絮，半夜犹惊月在沙。
照汴玉峰明佛刹，隔淮云海暗人家。
来牟有信迎三白，U卜无香散六花。
欲唤阿咸来守岁，林鸟枥马斗喧哗。

章钱二君见和，复次韵答之，二首

分无纤手裁春胜，况有新诗点蜀酥。
醉里冰髭失缨络，梦回布被起廉隅。
君应旅睫寒生晕，我饥亦肠夜自呼。
明日南山春色动，不知谁佩紫微壶。

章质夫寄惠《崔徽真》

玉钗半脱云垂耳，亭亭芙蓉在秋水。
当时薄命一酸辛，千古华堂奉君子。
水边何处无丽人，近前试看丞相嗔。
不如丹青不解语，世间言语原非真。
知君被恼更愁绝，卷赠老夫惊老拙。
为君援笔赋梅花，未害广平心似铁。

章质夫送酒六壶，书至而酒不达，戏作小诗问之

白衣送酒舞渊明，急扫风轩洗破觥。
岂意青州六从事，化为乌有一先生。
空烦左手持新蟹，漫绕东篱嗅落英。
南海使君今北海，定分百}饷春耕。

障日峰

长安自不远，蜀客苦思归。
莫教名障日，唤作小峨眉。

昭君村

昭君本楚人，艳色照江水。
楚人不敢娶，谓是汉妃子。
谁知去乡国，万里为胡鬼。
人言生女作门楣，昭君当时忧色衰。
古来人事尽如此，反覆纵横安可知。

昭陵六马，唐文皇战马也，琢石象之，立昭陵前，客有持此石本示予，为赋之

天将铲隋乱，帝遣六龙来。
森然风云姿，飒爽毛骨开。
飙驰不及视，山川俨莫回。
长鸣视八表，扰扰万驽骀。
秦王龙凤姿，鲁鸟不足摧。
腰间大白羽，中物如风雷。
区区数竖子，搏取若提孩。
手持扫天帚，六合如尘埃。
艰难济大业，一一非常才。
维时六骥足，绩与英术陪。
功成锵八鸾，玉辂行天街。
荒凉昭陵阙，古石埋苍苔。

召还至都门先寄子由

老身倦马河堤永，踏尽黄榆绿槐影。
荒鸡号月未三更，客梦还家时一顷。
归老江湖无岁月，未填沟壑犹朝请。
黄门殿中奏事罢，诏许来迎行出省。
已飞青盖在河梁，定饷黄封兼赐茗。
远来无物可相赠，一味丰年说淮颍。

赵昌四季芍药

倚竹佳人翠袖长，天寒犹著薄罗裳。
扬州近日红千叶，自是风流时世妆。

赵成伯家有丽人，仆忝乡人，不肯开樽，徒吟春雪美句，次韵一笑

绣帘朱户未曾开，谁见梅花落镜台。
试问高吟三十韵，何如低唱两三杯。
莫言衰鬓聊相映，须得纤腰与共回。
知道文君隔青琐，梁园赋客肯言才。

赵y成伯母生日致语口号昔年占梦，适当重九之佳辰；今日献香，愿祝大千之遐算。庆妇姑之同日，杂茱萸以称觞。杀鸡已效於庞公，剪发敢资於陶母。但某叨居乐部，忝预年家。不度芜材，上尘口号。

今朝寿酒泛黄花，郁郁葱葱气满家。
愿得唐儿舞一曲，莫嫌国小向长沙。

赵德麟饯饮湖上舟中对月

老守惜春意，主人留客情。
官余闲日月，湖上好清明。
新火发茶乳，温风散粥饧。
酒阑红杏，日落大堤平。
清夜除灯坐，孤舟擘岸撑。
逮君帻未堕，对此月犹横。

赵既见和复次韵答之

长安小吏天所放，日夜歌呼和丞相。
岂知後世有阿瞒，北海樽前捉私酿。
先生未出禁酒国，诗语孤高常近谤。
几回无酒欲沽君，却畏有司书簿帐。
酸寒可笑分一斗，日饮无何足袁盎。
更将险语压衰翁，只恐自是台无饷。

赵景贶以诗求东斋榜铭，昨日闻都下寄酒来，戏和其韵，求分一壶润笔也

王孙天麒麟，眸子奥而澈。
囊空学逾富，屋陋人更杰。
我老书益放，笔落座争掣。
欲求东斋铭，要饮西湖雪。
长瓶分未到，小砚乾欲裂。
不似淳于髡，一石要烛灭。

赵郎中见和，戏复答之

赵子吟诗如泼水，一挥三百六十字。
奈何效我欲寻医，恰似西施藏白地。
赵子饮酒如淋灰，一年十万八千杯。
若不令君早入务，饮竭东海生黄埃。
我衰临政多缪错，羡君精采如秋鹗。
颇哀老子令日饮，为君坐啸主画诺。

赵郎中往莒县，逾月而归，复以一壶遗之，仍用前韵

东邻主人游不归，悲歌夜夜闻舂相。
门前人闹马嘶急，一家喜气如春酿。
王事何曾怨独贤，室人岂忍交谪谤。
大儿踉越门限，小儿咿哑语绣帐。
定教舞袖掣伊凉，更想夜庖鸣瓮盎。
题诗送酒君勿诮，免使退之嘲一饷。

赵令晏崔白大图幅径三丈

扶桑大茧如瓮盎，天女织绡云汉上。
往来不遣凤衔梭，谁能鼓臂投三丈。
人间刀尺不敢裁，丹青付与濠梁崔。
风蒲半折寒雁起，竹间的横江梅。
画堂粉壁翻云幕，十里江天无处著。
好卧元龙百尺楼，笑看江水拍天流。

赵阅道高斋

见公奔走谓公劳，闻公引退云公高。
公心底处有高下，梦幻去来随所遭。
不知高斋竟何义，此名之设缘吾曹。
公年四十已得道，俗缘未尽余伊皋。
功名富贵皆逆旅，黄金知系何人袍。
超然已了一大事，挂冠而去真秋毫。
坐看猿猱落D冈，两手未肯置所操。
乃知贤达与愚陋，岂直相去九牛毛。
长松百尺不自觉，企而羡者蓬与蒿。
我欲赢粮往问道，未应举臂辞卢敖。

谪居三适三首旦起理发

安眠海自运，浩浩朝黄宫。
日出露未曦，郁郁蒙霜松。
老栉从我久，齿疏含清风。
一洗耳目明，习习万窍通。
少年苦嗜睡，朝谒常囱囱。
爬搔未云足，已困冠巾重。
何异服辕马，沙尘满风i。
h鞍响珂月，实与械同。
解放不可期，枯柳岂易逢。
谁能书此乐，献与腰金翁。

真觉院有洛花，花时不暇往，四月十八日，与刘景文同往赏枇杷

绿暗初迎夏，红残不及春。
魏花非老伴，卢橘是乡人。
井落依山尽，岩崖发兴新。
岁寒君记取，松雪看苍鳞。

真兴寺阁

山川与城郭，漠漠同一形。
市人与鸦鹊，浩浩同一声。
此阁几何高，何人之所营？
侧身送落日，引手攀飞星。
当年王中令，斫木南山X。
写真留阁下，铁面眼有棱。
身强八九尺，与阁两峥嵘。
古人虽暴恣，作事今世惊。
登者尚呀喘，作者何以胜。
曷不观此阁，其人勇且英。

真兴寺阁祷雨

太守亲从千骑祷，神翁远借一杯清。
云阴黯黯将嘘遍，雨意昏昏欲酝成。
已觉微风吹袂冷，不堪残日傍山明。
今年秋熟君知否，应向江南饱食粳。

真一酒

拨雪披云得乳泓，蜜蜂又欲醉先生。
稻垂麦仰阴阳足，器洁泉新表裹清。
晓日著颜红有晕，春风入髓散无声。
人间真一东坡老，与作青州从事名。

真一酒歌

空中细茎插天芒，不生沮泽生陵冈。
涉阅四气更六阳，森然不受螟与蝗。
飞龙御月作秋凉，苍波改色屯云黄。
天旋雷动玉尘香，起溲十裂照坐光。
跏趺牛嚼安且详，动摇天关出琼浆。
壬公飞空丁女藏，三伏遇井了不尝。
酿为真一和而庄，三杯俨如侍君王。
湛然寂照非楚狂，终身不入无功乡。

正辅既见和，复前韵，慰鼓盆，劝学佛

稚川真长生，少从郑公游。
孝章偶不死，免为文举忧。
余龄会有适，独往岂相攸。
由来警露鹤，不羡撮蚤V。
愿加视後鞭，同驾躅空c。
宁餐堕齿堇，勿忆齐眉羞。
何时遂纵壑，归路同首丘。
东冈松柏老，西岭橘柚秋。
著意寻弥明，长颈高结喉。
无心逐定远，燕颔飞虎头。
君方卒功名，一泛范蠡舟。
我亦沾霈渥，渐解锺仪囚。
宁须张子房，万户自择留。
犹胜嵇叔夜，孤愤甘长幽。
南窗可寄傲，北山早归i。
此语君勿疑，老彭跨商周。

正月八日招王子高饮和王晋卿

屋雪号风苦战贫，纸窗迎日稍知春。
正如UN林中坐，更对芙蓉城里人。
昨想玉堂空冷彻，谁分银}送清醇。
海山知有东南角，正看归鸿作小颦。

正月二十六日，偶与数客野步嘉佑僧舍东南野人家，杂花盛开，扣门求观。主人林氏媪出应，白发青裙，少寡，独居三十年矣。感叹之余，作诗记之

缥O缃枝出绛房，绿阴青子送春忙。
涓涓泣露紫含笑，焰焰烧空红佛桑。
落日孤烟知客恨，短篱破屋为谁香。
主人白发青裙袂，子美诗中黄四娘。

正月二十日，往岐亭，郡人潘、古、郭、三人送余於女王城东禅庄院

十日春寒不出门，不知江柳已摇村。
稍闻决决流冰谷，尽放青青没烧痕。
数亩荒园留我住，半瓶浊酒待君温。
去年今日关山路，细雨梅花正断魂。

正月二十日，与潘、郭二生出郊寻春，忽记去年是日同至女王城作诗，乃和前韵

东风未肯入东门，走马还寻去岁村。
人似秋鸿来有信，事如春梦了无痕。
江城白酒三杯酽，野老苍颜一笑温。
已约年年为此会，故人不用赋招魂。

正月二十四日，与儿子过、赖仙芝、王原秀才、僧昙颖、行全、道士何宗一同游罗浮道院及栖禅精舍，过作诗，和其韵，寄迈、迨一首

断桥隔胜践，脱屦欣小揭。
瘴花已繁红，官柳犹疏细。
斜川二三子，悼叹吾年逝。
凄凉罗浮馆，风壁颓雨砌。
黄冠常苦饥，迎客羞破袂。
仙山在何许，归鹤时堕毳。
崎岖拾松黄，欲救齿发弊。
坐令禅客笑，一梦等千岁。
栖禅晚置酒，蛮果粲蕉荔。
齐厨釜无羹，野饷篮有蕙。
嬉游趁时节，俯仰了此世。
犹当洗业障，更作临水禊。
寄书阳羡儿，并语长头弟。
门户各努力，先期毕租税。

正月九日，有美堂饮，醉归径睡，五鼓方醒，不复能眠，起阅文书，得鲜于子骏所寄《杂兴》，作《古意》一首答之

众人事纷扰，志士独悄悄。
何意琵琶弦，常遭腰鼓闹。
三杯忘万虑，醒後还皎皎。
有如辘轳索，已脱重萦绕。
家人自约饬，始慕陈妇孝。
可怜原巨先，放荡今谁吊。
平生嗜羊炙，识味肯轻饱。
烹蛇啖蛙蛤，颇讶能稍稍。
忧来自不寐，起视天汉渺。
阑干玉绳低，耿耿太白晓。

正月三日点灯会客

江上东风浪接天，苦寒无赖破春妍。
试开云梦羔儿酒，快泻钱塘药玉船。
蚕市光阴非故国，马行灯火记当年。
冷烟湿雪梅花在，留得新春作上元。

正月十八日蔡州道上遇雪，次子由韵二首

兰菊有生意，微阳回寸根。
方忧集暮雪，复喜迎朝暾。
忆我故居室，浮光动南轩。
松竹半倾泻，未数葵与萱。
三径瑶草合，一瓶井花温。
至今行吟处，尚余履舄痕。
一朝出从仕，永愧李仲元。
晚岁益可羞，犯雪方南奔。
山城买废圃，槁叶手自掀。
长使齐安人，指说故侯园。

正月十八日蔡州道上遇雪，次子由韵二首

铅膏染髭须，旋露霜雪根。
不如闭目坐，丹府夜自暾。
谁知忧患中，方寸寓义轩。
大雪从压屋，我非儿女萱。
平生学踵息，坐觉两镫温。
下马作雪诗，满地鞭痕。
伫立望原野，悲歌为黎元。
道逢射猎子，遥指狐兔奔。
踪迹尚可原，窟穴何足掀。
寄谢李丞相，吾将反丘园。

正月十一日病後，述古邀往城外寻春

屋上山禽苦唤人，槛前冰沼忽生鳞。
老来厌伴红裙醉，病起空惊白发新。
卧听使君鸣鼓角，试呼稚子整冠巾。
曲栏幽榭终寒窘，一看郊原浩荡春。

正月一日，雪中过淮谒客回，作二首。

十里清淮上，长堤转雪龙。
冰崖落屐齿，风叶乱裘茸。
万顷穿银海，千寻度玉峰。
从来修月手，合在广寒宫。

正月一日，雪中过淮谒客回，作二首。

攒眉有底恨，得句不妨清。
霁雾开寒谷，饥鸦舞雪城。
桥声春市散，塔影暮淮平。
不用残灯火，船窗夜自明。

侄安节远来夜坐三首

南来不觉岁峥嵘，坐拨寒灰听雨声。
遮眼文书原不读，伴人灯火亦多情。
嗟予潦倒无归日，今汝蹉跎已半生。
免使韩公悲世事，白头还对短灯檠。


