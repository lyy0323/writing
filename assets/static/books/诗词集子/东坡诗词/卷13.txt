【卷13】

和子由四首韩太祝送游太山

偶作郊原十日游，未应回首厌笼囚。
但教尘土驱驰足，终把云山烂漫酬。
闻道逢春思濯锦，便须到处觅菟裘。
恨君不上东封顶，夜看金轮出九幽。

和子由送将官梁左藏仲通

雨足谁言春麦短，城坚不怕秋涛卷。
日长惟有睡相宜，半脱纱巾落纨扇。
芳草不锄当户长，珍禽独下无人见。
觉来身世都是梦，坐久枕痕犹著面。
城西忽报故人来，急扫风轩炊麦饭。
伏波论兵初矍铄，中散谈仙更清远。
南都从事亦学道，不惜肠空夸脑满。
问羊他日到金华，应许相将游阆苑。

和子由踏青

东风陌上惊微尘，游人初乐岁华新。
人闲正好路傍饮，麦短未怕游车轮。
城中居人厌城离，喧阗晓出空四邻。
歌鼓惊山草木动，箪瓢散野乌鸢驯。
何人聚众称道人，遮道卖符色怒嗔。
宜蚕使汝茧如瓮，宜畜使汝羊如麇。
路人未必信此语，强为买服禳新春。
道人得钱径沽酒，醉倒自谓吾符神。

和子由闻子瞻将如终南太平宫溪堂读书

役名则已勤，徇身则已。
我诚愚且拙，身名两无谋。
始者学书判，近亦知问囚。
但知今当为，敢问向所由。
士方其未得，惟以不得忧。
既得又忧失，此心浩难收。
譬如倦行客，中路逢清流。
尘埃虽未脱，暂憩得一漱。
我欲走南涧，春禽始嘤呦。
鞅掌久不决，尔来已徂秋。
桥山日月迫，府县烦差抽。
王事谁敢澹民劳吏宜羞。
中间罹旱拢欲学唤雨鸠。
千夫挽一木，十步八九休。
渭水涸无泥，堰旋插修。
对之食不饱，余事更遑求。
近日秋雨足，公余试新N。
劬劳辛已过，朽钝不任锼。
秋风欲吹帽，西阜可纵游。
聊为一日乐，慰此百日愁。

河复

君不见西汉元光、元封间，河决瓠子二十年。
钜野东倾淮泗满，楚人恣食黄河g。
万里沙回封禅罢。初遣越巫沉白马。
河公未许人力穷，薪刍万计随流下。
吾君盛德如唐尧，百神受职河神骄。
帝遣风师下约束，北流夜起澶州桥。
东风吹冻收微渌，神功不用淇园竹。
楚人种麦满河淤，仰看浮槎栖古木。

荷叶

田田抗朝阳，节节卧春水。
平铺乱萍叶，屡动报鱼子。

鹤叹

园中有鹤驯可呼，我欲呼之立坐隅。
鹤有难色侧睨予，岂欲臆对如f乎？
我生如寄良畸孤，三尺长胫阁瘦躯。
俯啄少许便有余，何至以身为子娱。
驱之上堂立斯须，投以饼饵视若无。
戛然长鸣乃下趋，难进易退我不如。

横池

明月入我池，皎皎铺缟。
何日变成缁？太玄吾懒草。

横湖

贪看翠盖拥红妆，不觉湖边一夜霜。
卷却天机云锦段，从教匹练写秋光。

红梅三首

怕愁贪睡独开迟，自恐冰容不入时。
故作小红桃杏色，尚余孤瘦雪霜姿。
寒心未肯随春态，酒晕无端上玉肌。
诗老不知梅格在，更看绿叶与青枝。

红梅三首

雪里开花却是迟，何如独占上春时。
也知造物含深意，故与施朱发妙姿。
细雨`残千颗泪，轻寒瘦损一分肌。
不应便杂妖桃杏，数点微酸已著枝。

红梅三首

幽人自恨探春迟，不见檀心未吐时。
丹鼎夺胎那是宝，玉人Z颊更多姿。
抱丛暗蕊初含子，落盏v香已透肌。
乞与徐熙画新样，竹间璀璨出斜枝。

侯滩

江边皎皎过侯滩，更上山腰看打盘。
百岁老儿亲击鼓，城中忧患不相干。

後十余日复至

东君意浅著寒梅，千朵深红未暇裁。
安得道人殷七七，不论时节遗花开。

胡完夫母周夫人挽词

柏舟高节冠乡邻，绛帐清风耸缙绅。
岂似凡人但慈母，能令孝子作忠臣。
当年织屦随方进，晚节称觞见伯仁。
回首悲凉便陈迹，凯风吹尽棘成薪。

壶中九华山并引

清溪电转失云峰，梦里犹惊翠扫空。
五岭莫愁千嶂外，九华今在一壶中。
天池水落层层见，玉女窗虚处处通。
念我仇池太孤绝，百金归买碧玲珑。

湖上夜归

我饮不尽器，半酣味尤长。
篮舆湖上归，春风洒面凉。
行到孤山西，夜色已苍苍。
清吟杂梦寐，得句旋已忘。
尚记梨花村，依依闻暗香。
入城定何时，宾客半在亡。
睡眼忽惊矍，繁灯闹河塘。
市人拍手笑，状如失林獐。
始悟山野姿，异趣难自强。
人生安为乐，吾策殊未良。

虎儿

旧闻老蚌生明珠，未省老兔生於菟。
老兔自谓月中物，不骑快马骑蟾蜍。
蟾蜍爬沙不肯行，坐令青衫垂白须。
於菟骏猛不类渠，指挥黄熊驾黑。
丹砂紫麝不用涂，眼光百步走妖狐。
妖狐莫夸智有余，不劳摇牙咀尔徒。

虎跑泉

亭亭石塔东峰上，此老初来百神仰。
虎移泉眼趁行脚，龙作浪花供抚掌。
至今游人盥濯罢，卧听空阶环i响。
故知此老如此泉，莫作人间去来想。

虎跑泉

金沙泉涌雪涛香，洒作醍醐大地凉。
倒浸九天河影白，遥通百谷海声长。
僧来汲月归灵石，人到寻源宿上方。
更续茶经校奇品，山瓢留待羽仙尝。

花落复次前韵

玉妃谪堕烟雨村，先生作诗与招魂。
人间草木非我对，奔月偶桂成幽昏。
香入户寻短梦，青子缀枝留小园。
披衣连夜唤客饮，雪肤满地聊相温。
松明照坐愁不睡，井华入腹清而暾。
先生来年六十化，道眼已入不二门。
多情好事余习气，惜花未忍都无言。
留连一物吾过矣，笑领百罚空樽。

华阴寄子由

三年无日不思归，梦里还家旋觉非。
腊酒送寒催去国，东风吹雪满征衣。
三峰已过天浮翠，四扇行看日照扉。
里堠消磨不禁尽，速携家饷劳骖W。

画车二首

何人画此只轮车，便是当年器图。
上易下难须审细，左提右挈免疏虞。

画车二首

九衢歌舞颂王明，谁恻寒泉独自清。
赖有千车能散福，化为膏雨满重城。

画鱼歌

天寒水落鱼在泥，短钩画水如耕犁。
渚蒲披折藻荇乱，此意岂复遗鳅鲵。
偶然信手皆虚击，本不辞劳几万一。
一鱼中刃百鱼惊，暇蟹奔忙误跳掷。
渔人养鱼如养雏，插竿冠笠惊鹈鹕。
岂知白梃闹如雨，搅水觅鱼嗟已疏。

怀仁令陈德任新作占山亭二绝

尚父提封海岱间，南征惟到穆陵关。
谁知海上诗狂客，占得胶西一半山。

怀仁令陈德任新作占山亭二绝

我是胶西旧使君。此山仍合与君分。
故应窃比山中相，时作新诗寄白云。

怀西湖寄晁美叔同年

西湖天下景，游者无愚贤。
浅深随所得，谁能识其全。
嗟我本狂直，早为世所捐。
独专山水乐，付与宁非天。
三百六十寺，幽寻遂穷年。
所至得其妙，心知口难传。
至今清夜梦，耳目余芳鲜。
君持使者节，风采烁云烟。
清流与碧t，安肯为君妍。
胡不屏骑从，暂借僧榻眠。
读我壁间诗，清凉洗烦煎。
策杖无道路，直造意所便。
应逢古渔父，苇间自延缘。
问道若有得，买鱼勿论钱。

淮上早发

澹月倾云晓角哀，小风吹水碧鳞开。
此生定向江湖老，默数淮中十往来。

槐

忆我初来时，草木向衰歇。
高槐虽惊秋，晚蝉犹抱叶。
淹留未云几，离离见疏荚。
栖鸦寒不去，哀叫饥啄雪。
破巢带空枝，疏影挂残月。
岂无两翅羽，伴我此愁绝。

槐

采撷殊未厌，忽然已成阴。
蝉鸣看不见，鹤立赴还深。

皇太妃阁五首

午景帘栊静，薰风草木酣。
谁知恭俭德，彩缕出亲蚕。

皇太妃阁五首

甲观开千柱，飞楼擢九层。
雪残乌鹊喜，翔舞下觚棱。

皇太妃阁五首

雨细方梅夏，风高已麦秋。
应怜百花尽，绿叶暗红榴。

皇太妃阁五首

孝心日奉东朝养，俭德应师大练风。
太史新年瞻瑞气，四星明润紫宫中。

皇太妃阁五首

辟兵已佩灵符小，续命仍萦彩缕长。
不为祈禳得天助，要令风俗乐时康。

皇太妃阁五首

九门挂月未催班，清禁风和玉漏闲。
崇庆早朝银烛下，佩环声在五云间。

皇太妃阁五首

玉盆沉李骨迦，金鸭嘘空袅细烟。
自有梧揪障畏日，仍欣麦黍报丰年。

皇太妃阁五首

东风弱柳万丝垂，的残梅尚一枝。
茧馆乍欣蚕浴後，C坛犹记燕来时。

皇太妃阁五首

良辰乐事古难同，绣茧朱丝奉两宫。
仁孝自应禳百l，艾人桃印本无功。

皇太妃阁五首一

苇桃犹在户，椒柏已称觞。
岁美风先应，朝回日渐长。

皇太后阁六首

宝册琼瑶重，新庭松桂香。
雪消春未动，碧瓦丽朝阳。

皇太后阁六首

露簟琴书冷，h盘{上衍下食}饵新。
深宫犹畏日，应念暑耘人。

皇太后阁六首

瑞日明天仗，仙云拥寿山。
倚栏春昼永，金母在人间。

皇太后阁六首

万岁菖蒲酒，千金琥珀杯。
年年行乐处，新月挂池台。

皇太后阁六首

朝罢金铺掩，人闲宝瑟尘。
欲知慈俭德，书史乐青春。

皇太后阁六首

翠筒初裹栋，芗黍复缠菰。
水殿开冰监，琼浆冻玉壶。

皇太后阁六首

秘殿扶疏夏木深，雨余初有一蝉吟。
应将嬴女乘鸾扇，更助南风长棘心。

皇太后阁六首

仙家日月本长闲，送腊迎春亦偶然。
翠管银罂传故事，金花彩胜作新年。

皇太后阁六首

彤史年来不绝书，三朝德化妇承姑。
宫中侍女减珠翠，雪里贫民得裤襦。

皇太后阁六首

上林珍木暗池台，蜀产吴包万里来。
不独盘中见卢橘，时於粽里得杨梅。

皇太后阁六首

闵楚遗风万古情，沅湘旧俗到金明。
翠舆黄何时幸，画^飞凫尽日横。

皇太后阁六首

边庭无事羽书稀，闲遣词臣进小诗。
共助至尊歌喜事，今年春日得春衣。

黄河

活活何人见混茫，昆仑气脉本来黄。
浊流若解污清济，惊浪应须动太行。
帝假一源神禹迹，世流三患梗尧乡。
灵槎果有仙家事，试问青天路短长。

黄精鹿

太华西南第几峰，落花流水自重重。
幽人只采黄精去，不见春山鹿养茸。

黄葵

弱质困夏永，奇姿苏晓凉。
低昂黄金杯，照耀初日光。
檀心自成晕，翠叶森有芒。
古来写生人，妙绝谁似昌。
晨妆与午醉，真态含阴阳。
君看此花枝，中有风露香。

黄楼致语口号百川反壑，五稼登场。初成百尺之楼，适及重阳之会。高高下下，既休畚锸之劳；岁岁年年，共睹茱萸之美。恭惟知府学士，民人所恃，忧乐以时。度余力而取羡材，因备灾而成胜事。起东郊之壮观，破西楚之淫名。宾客如云，来四方之豪杰；鼓钟殷地，竦万目之观瞻。实与

一新柱石壮严，更值西风落帽辰。
不用游从夸燕子，直将气焰压波神。
山川尚v当时国，城郭犹飘广陌尘。
谁凭阑干赏风月，使君留意在斯民。

黄鲁直以诗馈双井茶，次韵为谢

江夏无双种奇茗，汝阴六一夸新书。
磨成不敢付僮仆，自看雪汤生玑珠。
列仙之儒瘠不腴，只有病渴同相如。
明年我欲东南去，画舫何妨宿太湖。

黄泥坂词

出临皋而东骛兮，并丛祠而北转。
走雪堂之陂陀兮，历黄泥之长坂。
大江汹以左缭兮，渺云涛之舒卷。
草木层累而右附兮，蔚柯丘之囱`。
余旦往而夕还兮，步徙倚而盘桓。
虽信美而不可居兮，苟娱余于一眄。
余幼好此奇服兮，袭前人之诡幻。
老更变而自哂兮，悟惊俗之来患。
释宝璐而被缯絮兮，杂市人而无辨。
路悠悠其莫往来兮，守一席而穷年。
时游步而远览兮，路穷尽而旋反。
朝嬉黄泥之白云兮，暮宿雪堂之青烟。
喜鱼鸟之莫余惊兮，幸樵苏之我。
初被酒以行歌兮，忽放杖而醉偃。
草为茵而块为枕兮，穆华堂之清宴。
纷坠露之湿衣兮，升素月之团团。
感父老之呼觉兮，恐牛羊之予践。
于是蹶然而起，起而歌曰月明兮星稀，
迎余往兮饯余归。岁既宴兮草木腓，
归来归来兮，黄泥不可以久嬉。

黄牛庙

江边石壁高无路，上有黄牛不服箱。
庙前行客拜且舞，击鼓吹箫屠白羊。
山下耕牛苦硗确，两角磨崖四蹄湿。
青刍半束长苦饥，仰看黄牛安可及。

黄州

南山一尺雪，雪尽山苍然。
涧谷深自暖，梅花应已繁。
使君厌骑从，车马留山前。
行歌招野叟，共步青林间。
长松得高荫，盘石堪醉眠。
只乐听山鸟，携琴写幽泉。
爱之欲忘反，但苦世俗牵。
归来始觉远，明月高峰颠。

黄州春日杂书四绝

楚乡春冷早梅天，柳色波光已斗妍。
淮上雁行皆北向，可无消息到侬边。

黄州春日杂书四绝

中州腊尽春犹浅，只有梅花最可怜。
坐遣牡丹成俗物，丰肌弱骨不成妍。

黄州春日杂书四绝

清晓披衣寻杖藜，隔墙已见最繁枝。
老人无计酬清丽，夜就寒光读楚辞。

黄州春日杂书四绝

病腹难堪七碗茶，晓窗睡起日西斜。
贫无隙地栽桃李，日日门前看卖花。

回先生过湖州东林沈氏，饮醉，以石榴皮书其家东老庵之壁云U"西邻已富忧不足，东老虽贫乐有余。白酒酿来因好客，黄金散尽为收书＂。西蜀和仲，闻而次其韵三首。东老沈氏之老自谓也，湖人因以名之。其子偕作诗，有可观者

世俗何知贫是病，神仙可学道之余。
但知白酒留佳客，不问黄公觅素书。

回先生过湖州东林沈氏，饮醉，以石榴皮书其家东老庵之壁云U"西邻已富忧不足，东老虽贫乐有余。白酒酿来因好客，黄金散尽为收书＂。西蜀和仲，闻而次其韵三首。东老沈氏之老自谓也，湖人因以名之。其子偕作诗，有可观者

符离道士晨兴际，华岳先生尸解余。
忽见黄庭丹篆句，犹传青纸小朱书。

回先生过湖州东林沈氏，饮醉，以石榴皮书其家东老庵之壁云U"西邻已富忧不足，东老虽贫乐有余。白酒酿来因好客，黄金散尽为收书＂。西蜀和仲，闻而次其韵三首。东老沈氏之老自谓也，湖人因以名之。其子偕作诗，有可观者

凄凉雨露三年後，仿佛尘埃数字余。
至用榴皮缘底事，中书君岂不中书。

会客有美堂，周长官与数僧同泛湖往北山，湖中闻堂上歌笑声，以诗见寄，因和二首，时周有服

霭霭君诗似岭云，从来不许醉红裙。
不知野屐穿山翠，惟见轻桡破浪纹。
颇忆呼卢袁彦道，难邀骂座灌将军。
晚风落日元无主，不惜清凉与子分。

会客有美堂，周长官与数僧同泛湖往北山，湖中闻堂上歌笑声，以诗见寄，因和二首，时周有服

载酒无人过子云，掩关昼卧客书裙。
歌喉不共听珠贯，醉面何因作缬纹。
僧侣且陪香火社，诗坛欲敛鹳鹅军。
凭君遍v湖边寺，涨绿晴来已十分。

会双竹席上奉答开祖长官

松柏萧萧满故丘，知君怀抱尚悲秋。
算来九九无多日，唱着三三忆旧游。
皓月徘徊应许共，清诗妙绝不容酬。
梅花社燕难相并，莫为吴娘暗泪流。

会饮有美堂，答周开祖湖上见寄

杜牧端来觅紫云，狂言惊倒石榴裙。
岂知野客青筇杖，独卧山僧白簟纹。
且向东皋伴王绩，未遑南越吊终军。
新诗过与佳人唱，从此应难减一分。

桧

强致南山树，来经渭水滩。
生成未有意，鸦鹊莫相干。

惠崇春江晚景二首

竹外桃花三两枝，春江水暖鸭先知。
蒌蒿满地芦芽短，正是河豚欲上时。

惠崇芦雁

惠崇烟雨芦雁，坐我潇湘洞庭。
欲买扁舟归去，故人云是丹青。

惠守詹君见和，复次韵

已破谁能惜甑盆，颓然醉里得全浑。
欲求公瑾一锩祝试满庄生五石樽。
三杯卯困忘家事，万户春浓感国恩。
刺史不须要半道，篮舆未暇走山村。

惠州近城数小山，类蜀道。春，与进士许毅野步，会意处，饮之且醉，作诗以记。适参寥专使欲归，使持此以示西湖之上诸友，庶使知予未尝一日忘湖山也。

夕阳飞絮乱平芜，万里春前一酒壶。
铁化双鱼沉远素，剑分二岭隔中区。
花曾识面香仍好，鸟不知名声自呼。
梦想平生消未尽，满林烟月到西湖。

惠州灵惠院，壁间画一仰面向天醉僧，云是蜀僧隐峦所作，题诗于其下

直视无前气吐虹，五湖三岛在胸中。
相逢莫怪不相揖，只见山僧不见公。

火星岩

火星岩下石凌壁，阁上相忘止一僧。
莫问人间兴废事，门前流水几前灯。

获鬼章二十韵

青唐有逋寇，白首已穷妖。
窃据临洮郡，潜通讲渚桥。
庙谋周召虎，边帅汉班超。
坚垒千兵破，连航一炬烧。
擒奸从窟穴，奏捷上烟霄。
诡异人图像，欢娱路载谣。
干诛非一事，伐叛自先朝。
取道经陵寝，前期告庙祧。
西来闻几日，面缚见今朝。
二圣临云陛，千官溢海潮。
载囚车^辘，失主马萧条。
横拜如蹲犬，胡装尚衣貂。
理卿辞具服，译长舌初调。
缓死恩殊厚，求生尾屡摇。
慈仁逢太母，宽厚戴唐尧。
赤手真擒虎，和羹未赐枭。
槁街虚授首，东市偶全腰。
困兽何须杀，遗雏或可招。
威声西振夏，武节北通辽。
帝道有强弱，天时或长消。
羌情防报复，军胜忌矜骄。
慎重关西将，奇功勿再要。

吉祥寺花将落而述古不至

今岁东风巧剪裁，含情只待使君来。
对花无信花应恨，直恐明年便不开。

吉祥寺僧求阁名

过眼荣枯电与风，久长那得似花红。
上人宴坐观空阁，观色观空色即空。

吉祥寺赏牡丹

人老簪花不自羞，花应羞上老人头。
醉归扶路人应笑，十里珠帘半上钩。

汲江煎茶

活水还须活火烹，自临钓石取深清。
大瓢贮月归春瓮，小杓分江入夜瓶。
茶雨已翻煎处脚，松风忽作泻时声。
枯肠未易禁三碗，坐听荒城长短更。

集英殿春宴教坊词致语口号臣闻人和则气和，故王道得而四时正；今乐犹古乐，故民心悦而八音平。幸此圣朝，陶然化国。饬三农於保介，维莫之春；兴五福於太平，既醉以酒。恭惟皇帝陛下，乘乾有作，出震无私。宪章六圣之典谟，斟酌百王之礼乐。天方祚于舜孝，人已诵于尧言，故得

万人歌舞乐芳辰，长养恩深第四春。
令下风雷常有信，时来草木岂知仁。
璇玑已正三阶泰，玉g初知九奏均。
更欲年年同此乐，故应相继得元臣。

集英殿秋宴教坊词致语口号臣闻天无言而四时成，圣有作而万物睹。清净自化，虽仰则于帝心；岂弟不回，亦俯同于众乐。属此九秋之候，粲然万宝之成。吾王不游，何以劳农而休老；君子如喜，则必大烹以养贤。恭惟皇帝陛下，孝通神明，仁及草木。行尧禹之大道，守成康之小心。华夷

霜霏碧瓦尚生烟，日泛彤庭已集仙。
霭霭四门多吉士，熙熙万国屡丰年。
高秋爽气明宫殿，元佑和声入管弦。
菊有芳兮兰有秀，从臣谁和白云篇。

记梦

圆间有物物间空，岂有圆空入井中。
不信天形真个样，故应眼力自先穷。
连环已解如神手，万窍犹号未济风
稽首问公公大笑，本来谁碍更求通。

记梦回文二首

酡颜玉碗捧纤纤，乱点余花唾碧衫。
歌咽水云凝静院，梦惊松雪落空岩。

记梦回文二首

空花落尽酒倾缸，日上山融雪涨江。
红焙浅瓯新火活，龙团小碾斗晴窗。

记所见开元寺吴道子画佛灭度，以答子由题画文殊、普贤

西方真人谁所见？衣被七宝从双狻。
当时修道颇辛苦，柳生两肘乌巢肩。
初如蒙蒙隐山玉，渐如濯濯出水莲。
道成一旦就空灭，奔会四海悲人天。
翔禽哀响动林谷，兽鬼踯躅泪迸泉。
庞眉深目彼谁子，绕床弹指性自圆。
隐如寒月堕清昼，空有孤光留故躔。
春游古寺拂尘壁，遗像久此霾香烟。
画师不复写名姓，皆云道子口所传。
纵横固已蔑孙邓，有如巨鳄吞小鲜。
来诗所夸孰与此，安得携挂其旁观。

寄傲轩

先生英妙年，一扫千兔秃。
仕进固有余，不肯践场屋。
通X何所傲，傲名非傲俗。
定知轩冕中，享荣不偿辱。
岂无自安计，得失犹转毂。
先生独扬扬，忧患莫能渎。
得如虎挟乙，失若龟藏六。
茅檐聊寄寓，俯仰亦自足。
东坡无边春，方寸尽藏蓄。
醉哦旁若无，独侑一樽X。
床头车马道，残月挂疏木。
朝客纷扰时，先生睡方熟。

寄蔡子华

故人送我东来时，手栽荔子待我归。
荔子已丹吾发白，犹作江南未归客。
江南春尽水如天，肠断西湖春水船。
想见青衣江畔路，白鱼紫笋不论钱。
霜髯三老如霜桧，旧交零落今谁辈。
莫从唐举问封侯，但遣麻姑更爬背。

寄崔闲

道合何妨过虎溪，高山流水是相知。
与君一别无多日，梦到琅然夜榻时。

寄邓道士

一杯罗浮春，远饷采薇客。
遥知独酌罢，醉卧松下石。
幽人不可见，清啸闻月夕。
聊戏庵中人，空飞本无迹。

寄高令

满地春风扫落花，几番曾醉长官衙。
诗成锦绣开胸臆，论极冰霜绕齿牙。
别後与谁同把酒，客中无日不思家。
田园知有儿孙委，早晚扁舟到海涯。

寄怪石石斛与鲁元翰

山骨裁方斛，江珍拾浅滩。
清池上几案，碎月落杯盘。
老去怀三友，平生困一箪。
坚姿聊自儆，秀色亦堪餐。
好去髯卿舍，凭将道眼看。
东坡最後供，霜雪照人寒。

寄虎儿

独倚桄榔树，闲挑荜拨根。
谋生看拙否，送老此蛮村。

寄黎眉州

胶西高处望西川，应在孤云落照边。
瓦屋寒堆春後雪，峨眉翠扫雨余天。
治经方笑春秋学，好士今无六一贤。
且待渊明赋归去，共将诗酒趁流年。

寄刘孝叔

君王有意诛骄虏，椎破铜山铸铜虎。
联翩三十七将军，走马西来各开府。
南山伐木作车轴，东海取鼍漫战鼓。
汗流奔走谁敢後，恐乏军兴污资斧。
保甲连村团未遍，方田讼牒纷如雨。
尔来手实降新书，抉剔根株穷脉缕。
诏书恻怛信深厚，吏能浅薄空劳苦。
平生学问只流俗，众里笙竽谁比数。
忽令独奏凤将雏，仓卒欲吹那得谱。
况复连年苦饥馑，剥啮草木啖泥土。
今年雨雪颇应时，又报蝗虫生翅股。
忧来洗盏欲强醉，寂寞虚斋卧空W。
公厨十日不生烟，更望红裙踏筵舞。
故人屡寄山中信，只有当归无别语。
方将雀鼠偷太仓，未肯衣冠挂神武。
吴兴丈人真得道，平日立朝非小补。
自从四方冠盖闹，归作二浙湖山主。
高踪已自杂渔钓，大隐何曾弃簪组。
去年相从殊未足，问道已许谈其粗。
逝将弃官往卒业，俗缘未尽那得睹。
公家只在溪上，上有白云如白羽。
应怜进退苦皇皇，更把安心教初祖。

寄馏合刷瓶与子由

老人心事日摧颓，宿火通红手自焙。
小甑短瓶良具足，稚儿娇女共燔煨。
寄君东阁闲A栗，知我空堂坐画灰。
约束家僮好收拾，故山梨枣待归来。



