本图书由www.aitxt.com(bobbsh)为您整理制作
更多txt好书 敬请登录www.aitxt.com
【卷17】

其二但令朱雀长金花，此别还同一转车。五百年间谁复在，会看铜狄尔咨嗟。留题石经院三首

窈窕山头井，潜通伏涧清。
欲知深几许，听放辘轳声。

其二赠写御容妙善师

茫茫清泗v孤岑，归路相将得暂临。
试著芒鞋穿荦确，更然松炬照幽深。
纵令司马能石，奈有中郎解摸金。
强写苍崖留岁月，他年谁识此时心。
忆昔射策干先皇，珠帘翠幄分两厢。
紫衣中使下传诏，跪奉冉冉闻天香。
仰观眩晃目生晕，但见晓色开扶桑。
迎阳晚出步就坐，绛纱玉斧光照廊。
野人不识日月角，彷佛尚记重瞳光。
三年归来真一梦，桥山松桧凄风霜。
天容玉色谁敢画，老师古寺书闭房。
梦中神授心有得，觉来信手笔已忘。
幅巾常服俨不动，孤臣入门涕自滂。
元老侑坐须眉古，虎臣立侍冠剑长。
平生惯写龙凤质，肯顾草间猿与獐。
都人踏破铁门限，黄金白璧空堆床。
尔来摹写亦到我，谓是先帝白发郎。
不须览镜坐自了，明年乞身归故乡。

祈雪雾猪泉，出城马上作赠舒尧文

三年走吴越，踏遍千重山。
朝随白云去，暮与栖鸦还。
翩如得木，飞步谁能攀。
一为符竹累，坐老敲榜间。
此行亦何事，聊散腰脚顽。
浩荡城西南，乱山如i环。
山下野人家，桑柘杂榛菅。
岁晏风日暖，人牛相对闲。
薄雪不盖土，麦苗稀可删。
愿君发豪句，嘲诙破天悭。

乞数珠赠南禅老

从君觅数珠，老境仗消遣。
未能转千佛，且从千佛转。
儒生推变化，乾策数大衍。
道士守玄牝，龙虎看舒卷。
我老安能为，万劫付一喘。
默坐阅尘界，往来八十反。
区区我所寄，蹙缩蚕在茧。
适从海上回，蓬莱又清浅。

起伏龙行

何年白竹千钧弩，射杀南山雪毛虎。
至今颅骨带霜牙，尚作四海毛虫祖。
东方久旱千里赤，三月行人口生土。
碧潭近在古城东，神物所蟠谁敢侮。
上苍石拥岩窦，下应清河通水府。
眼光作电走金蛇，鼻息为云擢烟缕。
当年负图传帝命，左右羲轩诏神禹。
尔来怀宝但贪眠，满腹雷霆不吐。
赤龙白虎战明日，倒卷黄河作飞雨。
嗟我岂乐斗两雄，有事径须烦一怒。

器之好谈禅，不喜游山，山中笋出，戏语器之可同参玉版长老，作此诗

丛林真百丈，法嗣有横枝。
不怕石头路，来参玉版师。
聊凭柏树子，与问箨龙儿。
瓦砾犹能说，此君那不知。

迁居

前年家水东，回首夕阳丽。
去年家水西，湿面春雨细。
东西两无择，缘尽我辄逝。
今年复东徙，旧馆聊一憩。
已买白鹤峰，规作终老计。
长江在北户，雪浪舞吾砌。
青山满墙头，{髻下吉换委}D几云髻。
虽惭抱朴子，金鼎陋蝉蜕。
犹贤柳柳州，庙俎荐丹荔。
吾生本无待，俯仰了此世。
念念自成劫，尘尘各有际。
下观生物息，相吹等蚊蚋。

迁居临亭皋

我生天地间，一蚁寄大磨。
区区欲右行，不救风轮左。
虽云走仁义，未免违寒饿。
剑米有危炊，针毡无稳坐。
岂无佳山水，借眼风雨过。
归田不待老，勇决凡几个。
幸兹废弃余，疲马解鞍驮。
全家占江驿，绝境天为破。
饥贫相乘除，未见可吊贺。
澹然无忧乐，苦语不成些。

迁居之夕，闻邻舍儿诵书，欣然而作

幽居乱蛙黾，生理半人禽。
跫然已可喜，况闻弦诵音。
儿声自圆美，谁家两青衿。
且欣集齐咻，未敢笑越吟。
九龄起韶石，姜子家日南。
吾道无南北，安知不生今。
海阔尚挂斗，天高欲横参。
荆榛短墙缺，灯火破屋深。
引书与相和，置酒仍独斟。
可以侑我醉，琅然如玉琴。

q云篇

物役会有时，星言从高驾。
道逢南山云，H吸如电过。
竟谁使令之，衮衮从空下。
龙移相排拶，凤舞或颓亚。
散为东郊雾，冻作枯树稼。
或飞入吾车，控瓢肘胯。
抟取置笥中，提携返茅舍。
开缄乃放之，掣去仍变化。
云兮汝归山，无使达官怕。

虔守霍大夫、监郡许朝奉见和，复次前韵

大邦安静治，小院得闲游。
赣水雨已涨，廉泉春未流。
同烹贡茗雪，一洗瘴茅秋。
秋思生d，寒衣待橘洲。
扬雄未有宅，王粲且登楼。
老景无多日，归心梦几州。
敢因逃酒去，端为和诗留。
旧箧藏新语，清风自满舟。

虔州景德寺荣师湛然堂

卓然精明念不起，兀然灰槁照不灭。
方定之时慧在定，定慧照寂非两法。
妙湛总持不动尊，默然真入不二门。
语息则默非对语，此话要将周易论。
诸方人人把雷电，不容细看真头面。
欲知妙湛与总持，更问江东三语掾。

虔州吕倚承事，年八十三，读书作诗不已，好收古今帖，贫甚，至食不足

扬雄老无子，冯衍终不遇。
不识孔方兄，但有灵照女。
家藏古今帖，墨色照箱_。
饥来据空案，一字不堪煮。
枯肠五千卷，磊落相撑拄。
吟为蜩蛩声，时有岛可句。
为语里长者，德齿敬已古。
如翁有几人，薄少可时助。

钱道人有诗云｀直须认取主人翁，作两绝戏之

首断故应无断者，冰销那复有冰知。
主人若苦令侬认，认主人人竟是谁。

钱道人有诗云｀直须认取主人翁，作两绝戏之

有主还须更有宾，不如无镜自无尘。
只从半夜安心後，失却当前觉痛人。

蜣

洪钟起暗室，飘瓦落空庭。
谁言转丸手，能作殷床声。

乔将行，烹鹅鹿出刀剑以饮客，以诗戏之

破匣哀呜出素A，倦看听呦呦。
明朝只恐兼烹鹤，此去还须却佩牛。
便可先呼报恩子，不妨仍带醉乡侯。
他年万骑归应好，奈有移文在故丘。

乔太博见和复次韵答之

百年三万日，老病常居半。
其间互忧乐，歌笑杂悲叹。
颠倒不自知，直为神所玩。
须臾便堪知，万事风雨散。
自从识此理，久谢少年伴。
逝将游无何，岂暇读城旦。
非才更多病，二事可并案。
愧烦贤使者，弭节整纷乱。
乔侯瑚琏质，清庙尝荐盥。
奋髯百吏走，坐变齐俗缓
未遭甘^退，并进耻鱼贯。
第闻议论余，凛凛激贪懦。
莫邪当自跃，岂复烦炉炭。
便应朝秣越，未暮刷燕馆。
胡为守故丘，眷恋桑榆暖。
为君叩牛角，一咏南山粲。

秦穆公墓

橐泉在城东，墓在城中无百步。
乃知昔未有此城，秦人以泉识公墓。
昔公生不诛孟明，岂有死之日而忍用其良。
乃知三子徇公意，亦如齐之二子从田横。
古人感一饭，尚能杀其身。
今人不复见此等，乃以所见疑古人。
古人不可望，今人益可伤。

秦少游梦发殡而葬之者，云是刘发之柩，是岁发首荐。秦以诗贺之，刘泾亦作，因次其韵

君看三代士执雉，本以杀身为小补。
居官死职战死绥，梦尸得官真古语。
五行胜己斯为官，官如草木吾如土。
仕而未禄犹宾客，待以纯臣盖非古。
馈焉曰献称寡君，岂比公卿相尔汝。
世衰道微士失已，得丧悲欢反其故。
草袍芦相妩媚，饮食嬉游事群聚。
曲江船舫月灯球，是谓舞殡而歌墓。
看花走马到东野，余子纷纷何足数。
二生年少两豪逸，诗酒不知轩冕苦。
故令将仕梦发棺，劝子勿为官所腐。
涂车刍灵皆假设，著眼细看君勿误。
时来聊复一飞鸣，进隐不须烦伍举。

琴枕

高情闲处任君弹，幽梦来时与子眠。
彭泽漫知琴上趣，邯郸深得枕中仙。
试寻玉轸抛何处，闲唤香云在那边。
平素不须烦按抑，秦娥自解语如弦。

琴枕

清眸作金徽，素齿为玉轸。
响泉竟何用，金带常苦窘。
斓斑渍珠泪，宛转堆云I。
君若安七弦，应弹卓氏引。

青牛岭高绝处，有小寺，人迹罕到

暮归走马沙河塘，炉烟袅袅十里香。
朝行曳杖青牛岭，寒泉咽咽千山静。
君勿笑老僧，耳聋唤不闻，
百年俱是可怜人。明朝且复城中去，
白云却在题诗处。

清溪词

大江南兮九华西，泛秋浦兮乱清溪。
水渺渺兮山无蹊，路重复兮居者迷。
烂青红兮粲高低，松十里兮稻千畦。
山无人兮云朝跻，霭蒙蒙兮{凄凄。
啸林谷兮号水泥，走鼯兮下凫s。
忽孤垒兮隐重堤，杳冥茫兮闻犬鸡。
郁万瓦兮鸟翼齐，浮轩楹兮飞棋。
雁南归兮寒蜩嘶，弄秋水兮挹玻璃。
朝市合兮杂髦u，挟箪瓢兮佩锄犁。
鸟兽散兮相扶携，隐惊雷兮骛长霓。
望翠微兮古招提，挂木杪兮翔云梯。
若有人兮怅幽栖，石为门兮云为闺。
块虚堂兮法喜妻，呼猿狙兮子鹿。
我欲往兮奉杖藜，独长啸兮谢阮嵇。

清远舟中寄耘老

小寒初度梅花岭，万壑千岩背人境。
清远聊为泛宅行，一梦分明堕乡井。
觉来满眼是湖山，鸭绿波摇凤凰影。
海陵居士无云梯，岁晚结庐苕水湄。
山腰自悬苍玉佩，野马不受黄金羁。
门前车盖猎猎走，笑倚清流数鬓丝。
汀洲相见春风起，白苹吹花覆苕水。
万里飘蓬未得归，目断沧浪泪如洗。
北雁南来遗素书，苦言大浸没我庐。
清斋十日不然鼎，曲突往往巢龟鱼。
今年玉粒贱如水，青铜欲买囊已虚。
人生百年如寄耳，七十朱颜能有几？
有子休论贤与愚，倪生枉欲带经锄。
天南看取东坡叟，可是平生废读书。

顷年杨康功使高丽，还，奏乞立海神庙於板桥。仆嫌其地湫隘，移书使迁之文登，因古庙而新之，杨竟不从。不知定国何从见此书，作诗称道不已。仆不能记其云何也，次韵答之

退之仙人也，游戏於斯文。
谈笑出奇伟，鼓舞南海神。
顷者三韩使，几为蛟鳄吞。
归来筑祠宇，要使百贾奔。
我欲迁其庙，下数浮空群。
移书竟不从，信非磊落人。
公胡为拳拳，系此空中云。
作诗颂其美，何异刻剑痕。
我今已括囊，象在六四坤。

庆源宣义王丈，以累举得官，为洪雅主簿，雅州户掾。遇吏民如家人，人安乐之。既谢事，居眉之青神瑞草桥，放怀自得。有书来求红带，既以遗之，且作诗为戏，请黄鲁直、秦少游。各为赋一首为老人光华

青衫半作霜叶枯，遇民如儿吏如奴。
吏民莫作官长看，我是识字耕田夫。
妻啼儿号刺史怒，时有野人来挽须。
拂衣自注下下考，芋魁饭豆吾岂无。
归来瑞草桥边路，独游还佩平生壶。
慈姥岩前自唤渡，青衣江畔人争扶。
今年蚕市数州集，中有遗民怀裤襦。
邑中之黔相指似，白髯红带老不J。
我欲西归卜邻舍，隔墙拊掌容歌呼。
不学山王乘驷马，回头空指黄公垆。

秋怀二首

苦热念西风，常恐来无时。
及兹遂凄凛，又作徂年悲。
蟋蟀鸣我床，黄叶投我帷。
窗前有栖f，夜啸如狐狸。
露冷梧叶脱，孤眠无安枝。
熠d亦有偶，高屋飞相追。
定知无几见，迫此清霜期。
物化逝不留，我兴为嗟咨。
便当勤秉烛，为乐戒暮迟。

秋怀二首

海风东南来，吹尽三日雨。
空阶有余滴，似与幽人语。
念我平生欢，寂寞守环堵。
壶浆慰作劳，裹饭救寒苦。
今年秋应熟，过从饱鸡黍。
嗟我独何求，万里涉江浦。
居贫岂无食，自不安畎亩。
念此坐达晨，残灯翳复吐。

秋日寄友人

柳条风暖会吟时，林下池边屐齿移。
别後过从更疏懒，暮蝉嘹乱不胜悲。

秋思寄子由

黄叶山川知晚秋，小虫催女献功裘。
老松阅世卧云壑，挽著苍江无万牛。

秋晚客兴

草满池塘霜送梅，疏林野色近楼台。
天围故越侵云尽，潮上孤城带月回。
客梦冷随枫叶断，愁心低逐雁行来。
流年又喜经重九，可意黄花是处开。

秋兴三首

野鸟游鱼信往还，此身同寄水云间。
谁家晚吹残红叶，一夜归心满旧山。
可慰摧颓仍健食，比来通脱屡酡颜。
年华岂是催人老，双鬓无端只自斑。

秋兴三首

故里依然一梦前，相携重上钓鱼船。
尝陪大咳陈迹，谬忝承明愧昔年。
报国无成空白首，退耕何处有名田。
黄鸡白酒云山约，此计当时已浩然。

秋兴三首

浴凤池边星斗光，宴余香满上书囊。
楼前夜月低韦曲，云里车声出未央。
去国何年双鬓雪，黄花重见一枝霜。
伤心无限厌厌梦，长似秋宵一倍长。

求焦千之惠山泉诗

兹山定空中，乳水满其腹。
遇隙则发见，臭味实一族。
浅深各有值，方圆随所蓄。
或为云汹涌，或作线断续。
或鸣空洞中，杂佩间琴筑。
或流苍石缝，宛转龙鸾蹙。
瓶罂走千里，真伪半相渎。
贵人高宴罢，醉眼乱红绿。
赤泥开方印，紫饼截圆玉。
倾瓯共欢赏，窃语笑僮仆。
岂如泉上僧，盥洒自挹掬。
故代怜解病，m笼寄新馥。
欠伸北窗下，昼睡美方熟。
精品厌凡泉，愿子致一斛。

曲槛

流水照朱栏，浮萍乱明监。
谁见槛上人，无言观物泛。

屈原塔

楚人悲屈原，千载意未歇。
精魂飘何处，父老空哽咽。
至今沧江上，投饭救饥渴。
遗风成竞渡，哀叫楚山裂。
屈原古壮士，就死意甚烈。
世俗安得知，眷眷不忍决。
南宾旧属楚，山上有遗塔。
应是奉佛人，恐子就沦灭。
此事虽无凭，此意固已切。
古人谁不死，何必较考折。
名声实无穷，富贵亦暂热。
大夫知此理，所以持死节。

去杭州十五年，复游西湖，用欧阳察判韵

我识南屏金鲫鱼，重来拊槛散斋余。
还从旧社得心印，似省前生觅手书。
葑合平湖久芜漫，人经丰岁尚凋疏。
谁怜寂寞高常侍，老去狂歌忆孟诸。

去年秋，偶游宝山上方。入一小院，阒然无人。有一僧，隐几低头读书。与之语，漠然不甚对。问其邻之僧，曰U"此云黎也，不出十五年矣。＂今年六月，自常、润还，复至其室，则死葬数月矣。作诗题其壁

云师来宝山，一住十五秋。
读书尝闭户，客至不举头。
去年造其室，清坐忘百忧。
我初无言说，师亦无对酬。
今来复扣门，空房但飕d。
云已灭无余，薪尽火不留。
却疑此室中，常有斯人不。
所遇孰非梦，事过吾何求。

去岁，与子野游逍遥堂。日欲没，因并西山叩罗浮道院，至，已二鼓矣。遂宿于西堂。今岁索居儋耳，子野复来，相见，作诗赠之

往岁追欢地，寒窗梦不成。
笑谈惊半夜，风雨暗长檠。
鸡唱山椒晓，钟鸣霜外声。
只今那复见，仿佛似三生。

去岁九月二十七日，在黄州，生子q，小名干儿，颀然颖异。至今年七月二十八日，病亡於金陵，作二诗哭之

吾年四十九，羁旅失幼子。
幼子真吾儿，眉角生已似。
未期观所好，蹁跹逐书史。
摇头却梨栗，似识非分耻。
吾老常鲜欢，赖此一笑喜。
忽然遭夺去，恶业我累尔。
衣薪那免俗，变灭须臾耳。
归来怀抱空，老泪如泻水。

人日猎城南，会者十人，以身轻一鸟过枪急万人呼为韵，得鸟字

儿童笑使君，忧愠常悄悄。
谁拈白接{上四下离}，令跨金[袅。
东风吹湿雪，手冷怯清晓。
忽发两呜n，相趁飞虻小。
放弓一长啸，目送孤鸿矫。
吟诗忘鞭辔，不语头自掉。
归来仍脱粟，盐豉煮芹蓼。
何似雷将军，两眼霜鹘皎。
黑头已为将，百战意未了。
马上倒银瓶，得兔不暇燎。
少年负奇志，蹭蹬百忧绕。
回首英雄人，老死已不少。
青春还一梦，余年真过鸟。
莫上呼鹰台，平生笑刘表。

壬寅二月，有诏令郡吏分往属县灭决囚禁。自十三日受命出府，至宝鸡、虢、d、T嫠南亍＜缺鲜拢因朝谒太平宫，而宿於南溪溪堂，遂并南山而西，至楼观大秦寺、延生观仙游潭。十九日乃归。作诗五百言，以记凡所经历者寄子由

远人罹水旱，王命释俘囚。
分县传明诏，寻山得胜游。
萧条初出郭，旷荡实消忧。
薄暮来孤镇，登临忆武侯。
峥嵘依绝壁，苍茫瞰奔流。
半夜人呼急，横空火气浮。
天遥殊不辨，风急已难收。
晓入陈仓县，犹余卖酒楼。
烟煤已狼藉，吏卒尚呀咻。
鸡岭云霞古，龙宫殿宇幽。
南山连大散，归路走吾州。
欲往安能遂，将还为少留
回趋西虢道，却渡小河洲。
闻道溪石，犹存渭水头。
苍崖虽有迹，大钓本无钩。
东去过d坞，孤城象汉刘。
谁言董公健，竟复伍孚仇。
白刃俄生肘，黄金谩似丘。
平生闻太白，一见驻行驺。
鼓角谁能试，风雷果致不。
岩崖已奇绝，冰雪更h锼。
春旱忧无麦，山灵喜有湫。
蛟龙懒方睡，瓶罐小容偷。
二曲林泉胜，三川气象侔。
近山E麦早，临水竹篁修。
先帝膺符命，行宫画冕旒。
侍臣簪武弁，女乐抱箜篌。
秘殿开金锁，神人控玉A。
黑衣横巨剑，被发凛双眸。
邂逅逢佳士，相将弄彩舟。
投篙披绿荇，濯足乱清沟。
晚宿南溪上，森如水国秋。
v湖栽翠密，终夜响飕d。
冒晓穷幽邃，操戈畏炳彪。
尹生犹有宅，老氏旧停c。
问道遗踪在，登仙往事悠。
御风归汗漫，阅世似蜉蝣。
羽客知人意，瑶琴系马秋。
不辞山寺远，来作鹿鸣呦。
帝子传闻李，岩堂像缑。
轻风帏幔卷，落日髻鬟愁。
入谷惊蒙密，登坡费挽搂。
乱峰搀似槊，一水澹如油。
中使何年到，金龙自古投。
千重横翠石，百丈见游。
最爱泉鸣洞，初尝雪入喉。
满瓶虽可致，洗耳叹无由。
忽忆寻蟆培，方冬脱鹿裘。
山川良甚似，水石亦堪俦。
惟有泉傍饮，无人自献酬。

壬寅重九，不预会，独游普门寺僧阁，有怀子由

花开酒美盍言归，来看南山冷翠微。
忆弟泪如云不散，望乡心与雁南飞。
明年纵健人应老，昨日追欢意正违。
不问秋风强吹帽，秦人不笑楚人讥。

任师中挽词

大任刚烈世无有，疾恶如风朱伯厚。
小任温毅老更文，聪明慈爱小冯君。
两任才行不须说，畴昔并友吾先人。
相看半作晨星没，可怜太白配残月。
大任先去冢未乾，小任相继呼不还。
强寄一樽生死别，樽中有泪酒应酸。
贵贱贤愚同尽耳，君今不尽缘贤子。
人间得丧了无凭，只有天公终可倚。

日日出东门

日日出东门，步寻东城游。
城门抱关卒，笑我此何求。
我亦无所求，驾言写我忧。
意适忽忘返，路穷乃归休。
悬知百岁後，父老说故侯。
古来贤达人，此路谁不由。
百年寓华屋，千载归山丘。
何事羊公子，不肯过西州。

戎州

乱山围古郡，市易带群蛮。
瘦岭春耕少，孤城夜漏闲。
往时边有警，征马去无还。
自顷方从化，年来亦款关。
颇能贪汉布，但未脱金G。
何足争强弱，吾民尽玉颜。

入馆

黄省文书分道山，静传钟鼓建章闲。
天边玉树西风起，知有新秋到世间。

入寺

曳杖入寺门，辑杖挹世尊。
我是玉堂仙，谪来海南村。
多生宿业尽，一气中夜存。
旦随老鸦起，饥食扶桑暾。
光圆摩尼珠，照耀玻璃盆。
来从佛印可，稍觉魔忙奔。
闲看树转午，坐到钟鸣昏。
敛收平生心，耿耿聊自温。

入峡

自昔怀幽赏，今兹得纵探。
长江连楚蜀，万派泻东南。
合水来如电，黔波绿似蓝。
余流细不数，远势竞相参。
入峡初无路，连山忽似龛。
萦纡收浩渺，蹙缩作渊潭。
风过如呼吸，云生似吐含。
坠崖鸣@@，垂蔓绿毵毵。
冷翠多崖竹，孤生有石楠。
飞泉飘乱雪，怪石走惊骖。
绝涧知深浅，樵童忽两三。
人烟偶逢郭，沙岸可乘蓝。
野戍荒州县，邦君古子男。
放衙鸣晚鼓，留客荐霜柑。
闻道黄精草，丛生绿生d。
尽应充食饮，不见有彭聃。
气候冬犹暖，星河夜半涵。
遗民悲昶衍，旧欲接鱼蚕。
板屋漫无瓦，岩居窄似庵。
伐薪常冒险，得米不盈X。
叹息生何陋，劬劳不自惭。
叶舟轻远，大浪固尝谙。
矍铄空相视，呕哑莫与谈。
蛮荒安可住，幽邃信难＊。
独爱孤栖鹘，高超百尺岚。
横飞应自得，远扬似无贪。
振翮游霄汉，无心顾雀鹌。
尘劳世方病，局促我何堪。
尽解林泉好，多为富贵酣。
试看飞鸟乐，高遁此心甘。

阮籍啸台

阮生古狂达，遁世默无言。
犹余胸中气，长啸独轩轩。
高情遗万物，不与世俗论。
登临偶自写，激越荡乾坤。
醒为啸所发，饮为醉所昏。
谁能与之较，乱世足自存。

瑞金东明观

浮金最好溪南景，古木楼台画不成。
天籁远兼流水韵，云H常听步虚声。
青鸾白鹤蟠空下，翠草玄芝匝地生。
咫尺仙都隔尘世，门前车马任纵横。

润州甘露寺弹筝

多景楼上弹神曲，欲断哀弦再三促。
江妃出听雾雨愁，白浪翻空动浮玉。
唤取吾家双凤槽，遣作三峡孤猿号。
与君合奏芳春调，啄木飞来霜树杪。

三朵花

学道无成鬓已华，不劳千劫漫蒸砂。
归来且看一宿觉，未暇远寻三朵花。
两手欲遮瓶里雀，四条深怕井中蛇。
画图要识先生面，试问房陵好事家。

三萼牡丹

风雨何年别，留真向此邦。
至今遗恨在，巧过不成双。

三泉

皎皎岩下泉，无人还自洁。
不用比三星，清光同一月。

三月二十九日二首

南岭过云开紫翠，北江飞雨送凄凉。
酒醒梦回春尽日，闭门隐几坐烧香。

三月二十九日二首

门外橘花犹的，墙头荔子已斓斑。
树暗草深人静处，卷帘枕卧看山。

三月二十日多叶杏盛开

零露泫月蕊，温风散晴葩。
春工了不睡，连夜开此花。
芳心谁剪刻，天质自清华。
恼客香有无，弄妆影横斜。
中山古战国，杀气浮高牙。
丛台余服，易水雄悲笳。
自从此花开，玉肌洗尘沙。
坐令游侠窟，化作温柔家。
我老念江海，不饮空咨嗟。
刘郎归何日，红桃烁残霞。
明年花开时，举酒望三巴。

三月二十日开园三首

雪髯霜鬓语伧狞，淡荡园林取次行。
要识将军不凡意，从来只啜小人羹。

三月二十日开园三首

西园牡龠夜沉沉，尚有游人卧柳阴。
鹤睡觉时风露下，落花飞絮满衣襟。

三月二十日开园三首

郁郁苍髯真道友，丝丝红萼是乡人。
何时翠竹江村路，送我柴门月色新。

散郎亭

法花下有散郎亭，老树荒崖如有情。
欢戚已随时事去，壁间只有古人名。

僧

一钵即生涯，随缘度岁华。
是山皆有寺，何处不为家。
笠重吴山雪，鞋香楚地花。
他年访禅室，宁惮路歧赊。

僧惠勤初罢僧职

轩轩青田鹤，郁郁在樊笼。
既为物所縻，遂与吾辈同。
今来始谢去，万事一笑空。
新诗如洗出，不受外垢蒙。
清风入齿牙，出语如风松。
霜髭茁病骨，饥坐听午钟。
非诗能穷人，穷者诗乃工。
此语信不妄，吾闻诸醉翁。

僧清顺新作垂云亭

江山虽有余，亭树苦难稳。
登临不得要，万象各偃蹇。
惜哉垂云轩，此地得何晚。
天公争向背，诗眼巧增损。
路穷朱栏出，山破石壁很。
海门浸坤轴，湖尾抱云t。
匆匆城郭丽，淡淡烟村远。
纷纷鸟鹊去，一一渔樵返。
雄观快新获，微景收昔遁。
道人真古人，啸咏慕嵇阮。
空斋卧蒲褐，芒屦每自捆。
天怜诗人穷，乞与供诗本。
我诗久不作，荒涩旋锄垦。
从君觅佳句，咀嚼废朝饭。

僧爽白鸡

断尾雄鸡本畏烹，年来听法伴修行。
还须却置莲花漏，老怯风霜恐不鸣。

山茶

游蜂掠尽粉丝黄，落蕊犹收蜜露香。
待得春风几枝在，年来杀菽有飞霜。

山茶

萧萧南山松，黄叶陨劲风。
谁怜儿女花，散火冰雪中。
能传岁寒姿，古来惟丘翁。
赵叟得其妙，一洗胶粉空。
掌中调丹砂，染此鹤顶红。
何须夸落墨，独赏江南工。

山村

野水开冰出，山云带雨行。
白鸥乘晓泛，黄犊试春耕。
地僻民风古，年丰米价平。
村居自潇洒，况有读书声。

山村

野老幽居处，成吾一首诗。
桑枝碍行路，瓜蔓网疏篱。
牧去牛将犊，人来犬护儿。
生涯虽朴略，气象自熙熙。

山村五绝

竹篱茅屋趁溪斜，春入山村处处花。
无象太平还有象，孤烟起处是人家。

山村五绝

烟雨蒙蒙鸡犬声，有生何处不安生。
但令黄犊无人佩，布谷何劳也劝耕。

山村五绝

老翁七十自腰镰，惭愧春山笋蕨甜。
岂是闻韶解忘味，迩来三月食无盐。

山村五绝

杖藜里饭去匆匆，过眼青钱转手空。
赢得儿童语音好，一年强半在城中。

山村五绝

窃禄忘归我自羞，丰年底事汝忧愁。
不须更待飞鸢堕，方念平生马少游。

山光寺送客回次芝上人韵

闹里清游借隙光，醉时真境发天藏。
梦回拾得吹来句，十里南风草木香。

山坡陀行

山坡陀兮下属江，势崖绝兮游波所荡如颓墙。
松律兮百尺旁，拔此惊葛之。
上不见日兮下可依，吾曳杖兮吾僮亦吾之书随。
藐余望兮水中E，颀然而长者黄冠而羽衣。
纫锰垢古淌箕坐兮，山亦有趾安不危，
四无人兮可忘饥。仙人缱匝云渚友之圃，
一日一夜飞相往来不可数。使其开口言兮，
岂惟河汉无极惊余心。默不言兮，
蹇昭氏之不鼓琴。将山河与日月长在，
若有人兮，梦中仇池我归路。
此非小有兮，噫乎何以乐此而不去。
昔余游于葛天兮，身非陶氏犹与偕。
乘渺茫良未果兮，仆夫悲余马怀。
聊逍遥兮容与，曦余发兮兰之渚。
余论世兮千载一人犹并时，余行诘曲兮欲知余者稀。
峨峨洋洋余方乐兮，譬余系舟於水，
鱼潜鸟举亦不知。何必每念辄得，
应余若响，坐有如此兮人子期。

山行见月四言

吟哦傲兀，仰晤岩月。
遇t迎崖，银\玉啮。
源鱼{喁，岸雁Yt。
卧玩我语，聱牙岌I。

扇

团扇经秋似败荷，丹青彷佛旧松萝。
一时用舍非吾事，举世炎时奈尔何。

上堵吟

台上有客吟秋风，悲声萧散飘入空。
台边游女来窃听，欲学声同意不同。
君悲竟何事，千里金城两稚子。
白马为塞凤为关，山川无人空自闲。
我悲亦何苦，江水冬更深，
鲂鱼冷难捕。悠悠江上听歌人，
不知我意徒悲辛。

上韩持国

韩氏三虎秉枢极，中有一虎似伟节。
端居隐几学无心，夙驾入朝常正色。
犯时独行太崴{儡去亻换山}，回天不忌真药石。
辇致归来荷二圣，推排使至有众力。
吾侪小人但饱饭，不有君子何能国。
西湖醉卧春水船，如何为人作丰年。

上清词

南山之幽，云冥冥兮。
孰居此者？帝侧之神君。
君胡为兮山之幽，顾宫殿兮久淹留。
又曷为一朝去此而不顾兮，悲此空山之人也。
来不可得而知兮，去固不可得而讯也。
君之来兮天门空，从千骑兮驾飞龙。
隶辰星兮役太岁，俨画降兮雷隆隆。
朝发轸兮帝庭，夕弭节兮山宫。
扔醒兮虐下士，精为星兮气为虹。
爱流血之滂沛兮，又嗜疟疠与螟虫。
啸盲风而涕雨兮，时又吐旱火之融。
衔帝命以下讨兮，建千仞之修锋。
乘飞霆而追逸景兮，歙砉扫灭而无踪。
忽崩播其来会兮，走海岳之神公，
龙车兽鬼不知其数兮，旗霭而冥蒙。
渐俯伛以旅进兮，锵剑佩之相砻。
司杀生之必信兮，知上帝之不汝容。
既约束以反职兮，退战栗而愈恭。
泽充塞于四海兮，独澹然其无功。
君之去兮天门开，款阊阖兮朝玉台。
群仙迎兮塞云汉，俨前导兮纷后陪。
历玉阶兮帝迎劳，君良苦兮马Y颓。
闵人世兮迫隘，陈下土兮帝所哀。
返琼宫之嵯峨兮，役万灵之喧Y。
默清净以无为兮，时节狩于斗魁。
诣通明而献黜陟兮，轶荡荡其无回。
忽表里之焕霍兮，光下烛于九垓。
时游目以下览兮，五岳为豆，四溟为杯。
俯故宫之千柱兮，若毫端之集埃。
来非以为乐兮，去非以为悲。
谓神君之既返兮，曾颜咫尺之不违。
升秘殿以内悸兮，魂凛凛而上驰。
忽寤寐以有得兮，敢沐浴而献辞。
是耶非耶，臣不可得而知也。

上巳日，与迨、过游涂山，记所见

此生终安归，还轸天下半。
A来乘妹恚复作微禹叹。
从祀及彼呱，像设偶此粲。
秦祖当侑坐，夏郊亦荐。
可怜淮海人，尚记弧矢旦。
荆山碧相照，楚水清可乱。
刖人有余坑，美石肖温瓒。
龟泉木杪出，牛乳石池漫。
小儿强好古，侍史笑流汗。
归时蝙蝠飞，炬火记远岸。

上巳日，与二三子携酒出游，随所见辄作数句，明日集之为诗，故辞无伦次

薄云霏霏不成雨，杖藜晓入千花坞。
柯丘海棠吾有诗，独笑深林谁敢侮。
三杯卯酒人径醉，一枕春眠日亭午。
竹间老人不读书，留我闭门谁教汝。
出檐q枳十围大，写真素壁千蛟舞。
东坡作塘今几尺，携酒一劳农工苦。
却寻流水出东门，坏垣古堑花无主。
卧开桃李为谁妍，对立相媚妩。
开樽藉草劝行路，不惜春衫污泥土。
褰裳共过春草亭，扣门却入韩家圃。
辘轳绳断井深碧，秋千挂索人何所。
映帘空复小桃枝，乞浆不见G门女。
南上古台临断岸，雪阵翻空迷仰俯。
故人馈我玉叶羹，水冷烟消谁为煮。
崎岖束Z下荒径，娅g隔花闻好语。
更随落景尽余樽，却傍孤城得僧宇。
主人劝我洗足眠，倒床不必闻钟鼓。
明朝门外泥一尺，始悟三更雨如许。
平生所向无一遂，兹游何事天不阻。
固知我友不终穷，岂弟君子神所予。

上元过祥符僧可久房，萧然无灯火

门前歌舞斗分朋，一室清风冷欲冰。
不把琉璃闲照佛，始知无尽本无灯。

上元侍饮楼上三首呈同列

澹月疏星v建章，仙风吹下御炉香。
侍臣鹄立通明殿，一朵红云捧玉皇。

上元侍饮楼上三首呈同列

薄雪初消野未耕，卖薪买酒看升平。
吾君勤俭倡优拙，自是丰年有笑声。

上元侍饮楼上三首呈同列

老病行穿万马群，九衢人散月纷纷。
归来一盏残灯在，犹有传柑遣细君。

上元夜

前年侍玉辇，端门万枝灯。
璧月挂罘Q，珠星缀觚棱。
去年中山府，老病亦宵兴。
牙旗穿夜市，铁马响春冰。
今年江海上，云房寄山僧。
亦复举膏火，松间见层层。
散策桄榔林，林疏月O。
使君置酒罢，箫鼓转松陵。
狂生来索酒，一举辄数升。
浩歌出门去，我亦归瞢腾。

上元夜过赴儋守召，独坐有感

使君置酒莫相违，守舍何妨独掩扉。
静看月窗盘蜥蜴，卧闻风幔落伊威。
灯花结尽吾犹梦，香篆消时汝欲归。
搔首凄凉十年事，传柑归遗满朝衣。

少年时，尝过一村院。见壁上有诗，云：夜凉疑有雨院静似天僧。不知何人诗也。宿黄州禅智寺，寺僧皆不在，夜半雨作，偶记此诗，故作一绝

佛灯渐暗饥鼠出，山雨忽来修竹鸣。
知是何人旧诗句，已应知我此时情。


邵伯梵行寺山茶

山茶相对阿谁栽，细雨无人我独来。
说似与君君不会，烂红如火雪中开。

申王画马图

天宝诸王爱名马，千金争致华轩下。
当时不独玉花骢，飞电流云绝潇洒。
两坊岐薛甯与申，凭陵内厩多清新。
肉i汗血尽龙种，紫袍玉带真天人。
骊山射猎包原隰，御前急诏穿围入。
扬鞭一蹙破霜蹄，万骑如风不能及。
雁飞兔走惊弦开，翠华按辔从天回。
五家锦绣变山谷，百里舄珥遗纤埃。
青骡蜀栈西超忽，高准浓娥散荆棘。
苜蓿连天鸟自飞，五陵佳气春萧瑟。

神女庙

大江从西来，上有千仞山。
江山自环拥，恢诡富神奸。
深渊鼍鳖横，巨壑蛇龙顽。
旌阳斩长蛟，雷雨移沧湾。
蜀守降老蹇，至今带连寰。
纵横若无主，荡逸侵人环。
上帝降瑶姬，来处荆巫间。
神仙岂在猛？玉座幽且闲。
飘萧驾风驭，弭节朝天关。
倏忽巡四方，不知道里艰。
古妆具法服，邃殿罗烟鬟。
百神自奔走，杂沓来趋班。
云兴灵怪聚，云散鬼神还。
茫茫夜潭静，皎皎秋月弯。
还应摇玉佩，来听水潺潺。

神宗皇帝挽词三首

文武固天纵，钦明又日新。
化民何止圣，妙物独称神。
政已三王上，言皆六籍醇。
巍巍本无象，刻画愧孤臣。

神宗皇帝挽词三首

未易尧舜德，何须数舜功。
小心仍致孝，余事及平戎。
典礼从周旧，官仪与汉隆。
谁知本无作，千古自承风。

神宗皇帝挽词三首

接统真千岁，膺期止一章。
周南稍留滞，宣室遂凄凉。
病马空嘶枥，枯葵已泫霜。
余生卧江海，归梦泣嵩邙。

沈谏议召游湖，不赴，明日得双莲於北山下，作一绝持献沈，既见和，又别作一首，因用其韵

湖上棠阴手自栽，问公更得几回来。
水仙亦恐公归去，故遣双莲一夜开。


