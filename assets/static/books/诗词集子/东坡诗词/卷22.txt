【卷22】

王巩屡约重九见访，既而不至，以诗送将官梁交且见寄，次韵答之。交颇文雅，不类武人，家有侍者，甚惠丽

知君月下见倾城，破恨悬知酒有兵。
老守亡何惟日饮，将军竞病自诗鸣。
花枝不共秋帽，笔阵空来夜斫营。
爱惜微官将底用，他年只好写铭旌。

王巩清虚堂

清虚堂里王居士，闭眼观心如止水。
水中照见万象空，敢问堂中谁隐几。
吴兴太守老且病，堆案满前长渴睡，
愿君勿笑反自观，梦幻去来殊末已。
长疑安石恐不免，未信犀首终无事。
勿将一念住清虚，居士与我盖同耳。

王晋卿得破墨三昧，又尝闻祖师第一义，故画邢和璞、房次律论前生图，以寄其高趣，东坡居士既作《破琴》诗以记异梦矣，复说偈云

前梦后梦真是一，彼幻此幻非有二。
正好长松水石间，更忆前生后生事。

王晋卿示诗，欲夺海石，钱穆父、王仲至、蒋颖叔皆次韵。穆、至二公以为不可许，独颖叔不然。今日颖叔见访，亲睹此石之妙，遂悔前语。仆以为晋卿岂可终闭不予者，若能以韩干二散马易之者，盖可许也。复次前韵

相如有家山，缥缈在眉绿。
谁云千里远，寄此一颦足。
平生锦绣肠，早岁藜苋腹。
从教四壁空，未遣两峰蹙。
吾今况衰病，义不忘樵牧。
逝将仇池石，归岷山渎。
守子不贪宝，完我无瑕玉。
故人诗相戒，妙语予所伏。
一篇独异论，三占从两卜。
君家画可数，天骥纷相逐。
风i掠原野，电尾捎涧谷。
君如许相易，是亦我所欲。
今朝安西守，来听阳关曲。
劝我留此峰，他日来不速。

王晋卿所藏著色山二首

缥缈营丘水墨仙，浮空出没有无间。
迩来一变风流尽，谁见将军著色山

王晋卿所藏著色山二首

荦确何人似退之，意行无路欲从谁。
宿云解驳晨光漏，独见山红涧碧时。

王晋卿作《烟江叠嶂图》，仆赋诗十四韵，晋卿和之，语特奇丽。因复次韵，不独纪其诗画之美，亦为道其出处契阔之故，而终之以不忘在莒之戒，亦朋友忠爱之义也

山中举头望日边，长安不见空云烟。
归来长安望山上，时移事改应潸然。
管弦去尽宾客散，惟有马埒编金泉。
渥洼故自千里足，要饱风雪轻山川。
屈居华屋啖枣脯，十年俯仰龙旗前。
却因瘦病出奇骨，盐车之厄宁非天。
风流文采磨不尽，水墨自与诗争妍。
画山何必山中人，田歌自古非知田。
郑虔三绝君有二，笔势挽回三百年。
欲将岩谷乱窈窕，眉峰修夸连娟。
人间何有春一梦，此身将老蚕三眠。
山中幽绝不可久，要作平地家居仙。
能令水石长在眼，非君好我当谁缘。
愿君终不忘在莒，乐时更赋囚山篇。

王莽

汉家殊未识经纶，入手功名事事新。
百尺穿成连夜井，千金购得解飞人。

王齐万秀才寓居武昌县刘郎，正与伍洲相对，伍子胥奔吴所从渡江也

君家稻田冠西蜀，捣玉扬珠三万斛。
塞江流柿起书楼，碧瓦朱栏照山谷。
倾家取乐不论命，散尽黄金如转烛。
惟余旧书一百车，方舟载入荆江曲。
江上青山亦何有，伍洲遥望刘郎薮。
明朝寒食当过君，请杀耕牛压私酒。
与君饮酒细论文，酒酣访古江之濉
仲谋公瑾不须吊，一酹波神英烈君。

王维吴道子画

何处访吴画？普门与开元。
开元有东塔，摩诘留手痕。
吾观画品中，莫如二子尊。
道子实雄放，浩如海波翻。
当其下手风雨快，笔所未到气已吞。
亭亭双林间，彩晕扶桑暾。
中有至人谈寂灭，悟者悲涕迷者手自扪。
蛮君鬼伯千万万，相排竞进头如鼋。
摩诘本诗老，佩芷袭芳荪。
今观此壁画，亦若其诗清且敦。
只园弟子尽鹤骨，心如死灰不复温。
门前两丛竹，雪节贯霜根。
交柯乱叶动无数，一一皆可寻其源。
吴生虽妙绝，犹以画工论。
摩诘得之於象外，有如仙翮谢笼樊。
吾观二子皆神俊，又於维也敛衽无间言。

王文玉挽词

才名谁似广文寒，月斧云斤琢肺肝。
玄晏一生都卧病，子云三世不迁官。
幽兰空觉香风在，宿草何曾泪叶乾。
犹喜诸郎有曹志，文章还复富波澜。

王颐赴建州钱监求诗及草书

我昔识子自武功，寒厅谁语樽酒同。
酒阑烛尽语不尽，倦仆立寐僵屏风。
丁宁劝学不死诀，自言亲受方瞳翁。
嗟予闻道不早悟，醉梦颠倒随盲聋。
迩来忧患苦摧剥，意思萧索如霜蓬。
羡君颜色愈少壮，外慕渐少由中充。
河车挽水灌脑黑，丹砂伏火入颊红。
大梁相逢又东去，但道何日辞樊笼。
未能便乞勾漏令，官曹似是锡与铜。
留诗河上慰离别，草书未暇缘匆匆。

王郑州挽词

羡君华发起琳宫，右辅初还鼓角雄。
千里农桑歌子产，一时冠盖慕萧嵩。
那知聚散舂粮外，便有悲欢过隙中。
京兆同僚几人在，犹思对案笔生风。

王中甫哀辞

生刍不独比前人，束槁端以废谢鲲。
子达想无身後念，吾衰不复梦中论。
已知毅豹为均死，未识荆凡定孰存？
堪笑东坡痴钝老，区区犹记刻舟痕。

王仲至侍郎见惠稚栝，种之礼曹北垣下，今百余日矣，蔚然有生意，喜而作诗

翠栝东南美，近生神岳阴。
惜哉不可致，霜根络云岑。
仙风振高标，香实陨平林。
偶随樗栎生，不为樵牧侵。
忽惊黄茅岭，稍出青玉针。
好事虽力取，王城少知音。
岂无换鹅手，但知觅来禽。
高怀独夫子，一见捐橐金。
得之喜不寐，赠我意殊深。
公堂开後阁，凡木愧华簪。
栽培一寸根，寄子百年心。
当恐樊笼中，摧我鸾鹤襟。
谁知积雨後，寒芒晓森林。
恨我迫归老，不见汝十寻。
苍皮护玉骨，旦暮视古今。
何人风雨夜，卧听饥龙吟。

王子直去岁送子由北归，往返百舍，今又相逢赣上，戏用旧韵，作诗留别

米尽无人典破裘，送行万里一邹游。
解舟又欲携君去，归舍聊须与妇谋。
闻道年来丹伏火，不愁老去雪蒙头。
剩买山田添鹤口，庙堂新拜富民侯。

往富阳新城，李节推先行三日，留风水洞见待

春山磔磔鸣春禽，此间不可无我吟。
路长漫漫傍江浦，此间不可无君语。
金鲫池边不见君，追君直过定山村。
路人皆言君未远，骑马少年清且婉。
风岩水穴旧闻名，只隔山溪夜不行。
溪桥晓溜浮梅萼，知君系马岩花落。
出城三日尚逶迟，妻孥怪骂归何时。
世上小儿夸疾走，如君相待今安有。

往年，宿瓜步，梦中得小绝，录示谢民师

吴塞蒹葭空碧海，隋宫杨柳只金堤。
春风自恨无情水，吹得东流竟日西。

往在东武，与人往反作粲字韵诗四首，今黄鲁直亦次韵见寄，复和答之

苻坚破荆州，止获一人半。
中郎老不遇，但喜识元叹。
我今独何幸，文字厌奇玩。
又得天下才，相从百忧散。
阴求我辈人，规作林泉伴。
宁当待垂老，仓卒收一旦。
不见梁伯鸾，空对孟光案。
才难不其然，妇女厕周乱。
世岂无作者，於我如既盥。
独喜诵君诗，咸韶音节缓。
夜光一已多，矧获累累贯。
相思君欲瘦，不往我真懦。
吾侪眷微禄，寒夜抱寸炭。
何时定相过，径就我乎馆。
飘然东南去，江水清且暖。
相与访名山，微言师忍粲。

望夫台

山头孤石远亭亭，江转船回石似屏。
可怜千古长如昨，船去船来自不停。
浩浩长江赴沧海，纷纷过客似浮萍。
谁能坐待山月出，照见寒影高伶俜。

望海楼晚景五绝

海上涛头一线来，楼前指顾雪成堆。
从今潮上君须上，更看银山二十回。

望海楼晚景五绝

横风吹雨入楼斜，壮观应须好句夸。
雨过潮平江海碧，电光时掣紫金蛇。

望海楼晚景五绝

青山断处塔层层，隔岸人家唤欲＊。
江上秋风晚来急，为传钟鼓到西兴。

望海楼晚景五绝

楼下谁家烧夜香，玉笙哀怨弄初凉。
临风有客吟秋扇，拜月无人见晚妆。

望海楼晚景五绝

沙河灯火照山红，歌鼓喧呼笑语中。
为问少年心在否？角巾侧鬓如蓬。

望湖亭

八月渡长湖，萧条万象疏。
秋风片帆急，暮霭一山孤。
许国心犹在，康时术已虚。
岷峨家万里，投老得归无。

望云楼

阴晴朝暮几回新，已向虚空付此身。
出本无心归亦好，白云还似望云人。

韦偃牧马图

神工妙技帝所收，江都曹韩逝莫留。
人间画马惟韦侯，当年为谁扫骅骝。
至今霜蹄踏长楸，圉人困卧沙垄头。
沙苑茫茫蒺藜秋，风i雾鬣寒飕飕。
龙种尚与驽骀游，长秸短豆岂我羞。
八銮六辔非马谋，古来西山与东丘。

维摩像，唐杨惠之塑，在天柱寺

昔者子舆病且死，其友子祀往问之。
M{左足右鲜}鉴井自叹息，造物将安以我为。
今观古塑维摩像，病骨磊嵬如枯龟。
乃知至人外生死，此身变化浮云随。
世人岂不硕且好，身虽未病心已疲。
此叟神完中有恃，谈笑可却千熊罴。
当其在时或问法，俯首无言心自知。
至今遗像兀不语，与昔未死无增亏。
田翁里妇那肯顾，时有野鼠衔其髭。
见之使人每自失，谁能与诘无言师。

文登蓬莱阁下，石壁?千丈，为海浪所战，时?有碎裂，淘洒岁久，皆?圆熟可爱，土人谓此弹?子涡也。取数百枚，以养石菖蒲，?且作诗遗垂慈堂老人

蓬莱海上峰，玉立色不改。
孤根捍滔天，云骨有破碎。
阳侯杀廉角，阴火发光彩。
累累弹丸间，琐细或珠i。
阎浮一沤耳，真妄果安在。
我持此石归，袖中有东海。
垂慈老人眼，俯仰了大块。
置之盆盎中，日与山海对。
明年菖蒲根，连络不可解。
倘有蟠桃生，旦暮犹可待。

文与可有诗见寄云U待将一段鹅溪绢，扫取寒梢万尺长。次韵答之

为爱鹅溪白茧光，扫残鸡距紫毫芒。
世间那有千寻竹，月落庭空影许长。

闻辩才法师复归上天竺，以诗戏问

道人出山去，山色如死灰。
白云不解笑，青松有余哀。
忽闻道人归，鸟语山容开。
神光出宝髻，法雨洗浮埃。
想见南北山，花发前後台。
寄声问道人，借禅以为诙，
何所闻而去，何所见而回？
道人笑不答，此意安在哉。
昔年本不住，今者亦无来。
此语竟非是，且食白杨梅。

闻潮阳吴子野出家

予昔少年日，气盖里闾侠。
自言似剧孟，叩门知缓急。
千金已散尽，白首空四壁。
烈士叹暮年，老骥悲伏枥。
妻孥真敝履，脱弃何足惜。
四大犹幻座，衣冠矧外物。
一朝发无上，愿老灵山宅。
世事子如何，禅心久空寂。
世间出世间，此道无两得。
故应入枯槁，习气要除拂。
丈夫生岂易，趣舍志匪石。
当为狮子吼，佛法无南北。

闻公择过云龙张山人，辄往从之，公择有诗，戏用其韵

我生固多忧，肉食尝苦墨。
轩然就一笑，犹得好饮力。
闻君过云龙，对酒两静默。
急携清歌女，出郭及未昃。
一欢难力致，邂逅有胜特。
喧蜂集晚花，乱雀丛棘。
山人乐此耳，寂寞谁侍侧。
何当求好人，聊使治要Q。
使君自孤偾，此理谁相值。
不如学养生，一气服千息。

闻捷

闻说官军取乞z，将军旗鼓捷如神。
故知无定河边柳，得共中原雪絮春。

闻李公择饮傅国博家大醉二首

儿童拍手闹黄昏，应笑山公醉习园。
纵使先生能一石，主人未肯独留髡。

闻李公择饮傅国博家大醉二首

不肯惺惺骑马回，玉山知为玉人颓。
紫云有语君知否，莫唤分司御史来。

闻林夫当徙灵隐寺寓居，戏作灵隐前一首

灵隐前，天竺後，
两涧春淙一灵鹫。不知水从何处来，
跳波赴壑如奔雷。无情有意两莫测，
肯向冷泉亭下相萦回。我在钱塘六百日，
山中暂来不暖席。今君欲作灵隐居，
葛衣草屦随僧蔬。能与冷泉作主一百日，
不用二十四考书中书。

闻钱道士与越守穆父饮酒，送二壶

龙根为脯玉为浆，下界寒醅亦漫尝。
一纸鹅经逸少醉，他年鹏赋谪仙狂。
金丹自足留衰鬓，苦泪何须点别肠。
吴越旧邦遗泽在，定应符竹付诸郎。

闻乔太博换左藏知钦州，以诗招饮

今年果起故将军，幽梦清诗信有神。
马革裹尸真细事，虎头食肉更何人。
阵云冷压黄茅瘴，羽扇斜挥白葛巾。
痛饮从今有几日，西轩月色夜来新。

闻洮西捷报

汉家将军一丈佛，诏赐天池八尺龙。
露布朝驰玉关塞，捷烽夜到甘泉宫。
似闻指挥筑上郡，已觉谈笑无西戎。
放臣不见天颜喜，但惊草木回春容。

闻正辅表兄将到，以诗迎之

生逢尧舜仁，得作岭海游。
虽怀跫然喜，岂免@堕忧。
暮雨侵重i，晓烟腾郁攸。
朝盘见蜜唧，夜枕闻鸺V。
几欲烹郁屈，固尝馔钩c。
舌音渐獠变，面汗尝H羞。
赖我存黄庭，有时仍丹丘。
目听不任耳，踵息殆废喉。
稍欣素月夜，遂度黄茅秋。
我兄清庙器，持节瘴海头。
萧然三家步，横此万斛舟。
人言得汉吏，天遣活楚囚。
惠然再过我，乐哉十日留。
但恨参语贤，忽潜九原幽。
万里倘同归，两鳏当对i。
强歌非真达，何必师庄周。

闻子由瘦

五日一见花猪肉，十日一遇黄鸡粥。
土人顿顿食薯芋，荐以薰鼠烧蝙蝠。
旧闻蜜唧尝呕吐，稍近虾蟆缘习俗。
十年京国厌肥q，日日A花压红玉。
从来此腹负将军，今者固宜安脱粟。
人言天下无正味，螂蛆未遽贤麋鹿。
海康别驾复何为，帽宽带落惊童仆。
相看会作两曜仙，还乡定可骑黄鹄。

闻子由为郡僚所捃，恐当去官

少学不为身，宿志固有在。
虽然敢自必，用舍置度外。
天初若相我，发迹造宏大。
岂敢负所付，捐躯欲投会。
宁知事大谬，举步得狼狈。
我已无可言，堕甑难追悔。
子虽仅自免，鸡肋安足赖。
低回畏罪罟，黾勉敢言退。
若人疑或使，为子得微罪。
时哉归去来，共抱东坡耒。

问大冶长老乞桃花茶栽东坡

周诗记荼苦，茗饮出近世。
初缘厌粱肉，假此雪昏滞。
嗟我五亩园，桑麦苦蒙翳。
不令寸地闲，更乞茶子。
饥寒未知免，已作太饱计。
庶将通有无，农末不相戾。
春来冻地裂，紫笋森已锐。
牛羊烦呵叱，筐_未敢睨。
江南老道人，齿发日夜逝。
他年雪堂品，空记桃花裔。

问渊明

子知神非形，何复异人天。
岂惟三才中，所在靡不然。
我引而高之，则为日星悬。
我散而卑之，宁非山与川。
三皇虽云没，至今在我前。
八百要有终，彭祖非永年。
皇皇谋一醉，发此露槿妍。
有酒不辞醉，无酒斯饮泉。
立善求我誉，饥人食馋涎。
委运忧伤生，忧去生亦还。
纵浪大化中，正为化所缠。
应尽便须尽，宁复事此言。

蜗牛

腥涎不满壳，聊足以自濡。
升高不知回，竟作黏壁枯。

卧病弥月，闻垂云花裕顺A黎以诗见招，次韵答之

道人心似水，不拟照花妍。
宴座春强半，清阴月屡迁。
平生无起灭，一念有阵鲜。
风枝举，离离日萼蔫。
病吟终少味，老醉不成颠。
何必遨头出，湖中有散仙。

卧病逾月，请郡不许，复直玉堂。十一月一日锁院，是日苦寒，诏赐宫烛法酒，书呈同院

微霰疏疏点玉堂，词头夜下搅衣忙。
分光御烛星辰烂，拜赐宫壶雨露香。
醉眼有花书字大，老人无睡漏声长。
何时却逐桑榆暖，社酒寒灯乐未央。

巫山

瞿塘迤逦尽，巫峡峥嵘起。
连峰稍可怪，石色变苍翠。
天工运神巧，渐欲作奇伟。
t轧势方深，结构意未遂。
旁观不暇瞬，步步造幽邃。
苍崖忽相逼，绝壁凛可悸。
仰观八九顶，俊爽R颢气。
晃荡天宇高，奔腾江水沸。
孤超兀不让，直拔勇无畏。
攀缘见神宇，憩坐就石位。
ff隔江波，一一问庙吏。
遥观神女石，绰约诚有以。
俯首见斜鬟，拖霞弄修帔。
人心随物变，远觉含深意。
野老笑我旁，少年尝屡至。
去随猿猱上，反以绳索试。
石笋倚孤峰，突兀殊不类。
世人喜神怪，论说惊幼稚。
楚赋亦虚传，神仙安有是。
次问扫坛竹，云此今尚尔。
翠叶纷下垂，婆娑绿凤尾。
风来自偃仰，若为神物使。
绝顶有三碑，诘曲古篆字。
老人那解读，偶见不能记。
穷探到峰背，采斫黄杨子。
黄杨生石上，坚瘦纹如绮。
贪心去不顾，涧谷千寻缒。
山高虎狼绝，深入坦无忌。
溟蒙草树密，囱`云霞腻。
石窦有洪泉，甘滑如流髓。
终朝自盥漱，冷冽清心胃。
浣衣挂树梢，磨斧就石鼻。
徘徊云日晚，归意念城市。
不到今＊年，衰老筋力惫。
当时伐残木，牙蘖已如臂。
忽闻老人说，终日为叹喟。
神仙固有之，难在忘势利。
贪贱尔何爱，弃去如脱屣。
嗟尔若无还，绝粮应不死。

巫山庙上下数十里，有乌鸢无数，取食於行舟之上，舟人以神之故，亦不敢害

群飞来去噪行人，得食无忧便可驯。
江上饥乌无足怪，野鹰何事亦频频。

无题

引手攀红樱，红樱落如线。
仰首看红日，红日走如箭。
年光与时景，顷刻互衰变。
何当血肉身，安得常强健。
人心苦执迷，富贵忧贫贱。
忧色常在眉，欢容不上面。
吾今头半白，把镜非不见。
惟应花下杯，更待他人劝。

无题

六秩行当启，区中缘更疏。
不贪为我宝，安步当君车。
故国多乔木，先人有敝庐。
誓将闲送老，不著一行书。

无题

帘卷窗穿户不扃，隙尘风叶任纵横。
幽人睡足谁呼觉，枕床前有月明。

无题七绝一首

春风寂寂夜寥寥，一望苍苔雪影遥。
何处幽香飞几片，只宜月色带花飘。

无言亭

殷勤稽首维摩诘，敢问如何是法门。
弹指未终千偈了，向人还道本无言。

吴江岸

晓色兼秋色，蝉声杂鸟声。
壮怀销铄尽，回首尚心惊。

吴中田妇叹

今年粳稻熟苦迟，庶见霜风来几时。
霜风来时雨如泻，杷头出菌镰生衣。
眼枯泪尽雨不尽，忍见黄穗卧青泥。
茅苫一月陇上宿，天晴获稻随车归。
汗流肩X载入市，价贱乞与如糠粞。
卖牛纳税拆屋炊，虑浅不及明年饥。
官今要钱不要米，西北万里招羌儿。
龚黄满朝人更苦，不如却作河伯妇。

吴子野将出家赠以扇山枕屏

峨峨扇中山，绝壁信天剖。
谁知大圆镜，衡霍入户牖。
得之老月师，画者一醉叟。
常疑若人胸，自有云梦薮。
千岩在掌握，用舍弹指久。
低昂不自知，恨寄儿女手。
短屏虽曲折，高枕谢奔走。
出家非今日，法水洗无垢。
浮游云释峤，宴坐柳生肘。
忘怀紫翠间，相与到白首。

吴子野绝粒不睡，过作诗戏之，芝上人、陆道士皆和，予亦次其韵

聊为不死五通仙，终了无生一大缘。
独鹤有声知半夜，老蚕不食已三眠。
怜君解比人间梦，许我时逃醉后禅。
会与江山成故事，不妨诗酒乐新年。

吾谪海南，子由雷州，被命即行，了不相知，至梧乃闻其尚在藤也，旦夕当追及，作此诗，示之

九疑联绵属衡湘，苍梧独在天一方。
孤城吹角烟树里，落日未落江苍茫。
幽人拊枕坐叹息，我行忽至舜所藏。
江边父老能说子，白须红颊如君长。
莫嫌琼雷隔云海，圣恩尚许遥相望。
平生学道真实意，岂与穷达俱存亡。
天其以我为箕子，要使此意留要荒。
他年谁作舆地志，海南万里真吾乡。

五郡

古观正依林麓断，居民来就水泉甘。
乱溪赴渭争趋北，飞鸟迎山不复南。
羽客衣冠朝上象，野人香火祝春蚕。
汝师岂解言符命，山鬼何知托老聃。

五禽言五首

使君向蕲州，更唱蕲州鬼。
我不识使君，宁知使君死。
人生作鬼会不免，使君已老知何晚。

五禽言五首

昨夜南山雨，西溪不可渡。
溪边布e儿，劝我脱破F。
不辞脱＊溪水寒，水中照见催租瘢。

五禽言五首

去年麦不熟，挟弹规我肉。
今年麦上场，处处有残粟。
丰年无象何处寻，听取林间快活吟。

五禽言五首

力作力作，蚕丝一百箔。
垄上麦头昂，林间桑子落。
愿侬一箔千两丝，缫丝得蛹饲尔雏。

五禽言五首

姑恶姑恶，姑不恶，
妾命薄。君不见东海孝妇死作三年乾，
不如广汉庞姑去却还。

五色雀

粲粲五色羽，炎方凤之徒。
青黄缟玄服，翼卫两绂朱。
仁心知闵农，常告雨霁符。
我穷惟四壁，破屋无瞻乌。
惠然此粲者，来集竹与梧。
锵鸣如玉佩，意欲相嬉娱。
寂寞两黎生，食菜真J儒。
小圃散春物，野桃陈雪肤。
举杯得一笑，见此红鸾雏。
高情如飞仙，未易握粟呼。
胡为去复来，眷眷岂属吾。
回翔天壤间，何必此怀都。

五月十日，与吕仲甫、周、僧惠勤、惠思、清顺、可久、惟肃、义诠同泛湖游北山

三吴雨连月，湖水日夜添。
寻僧去无路，潋潋水拍檐。
驾言徂北山，得与幽人兼。
清风洗昏翳，晚景分v纤。
缥缈朱楼人，斜阳半疏帘。
临风一挥手，怅焉起遐瞻。
世人骛朝市，独向溪山廉。
此乐得有命，轻传神所歼。

午窗坐睡

蒲团蟠两膝，竹几阁双肘。
此间道路熟，径到无何有。
身心两不见，息息安且久。
睡蛇本亦无，何用钩与手。
神凝疑夜禅，体适剧卯酒。
我生有定数，禄尽空余寿。
枯杨不飞花，膏泽回衰朽。
谓我此为觉，物至了不受。
谓我今方梦，此心初不垢。
非梦亦非觉，请问希夷叟。

武昌铜剑歌

雨余江清风卷沙，雷公蹑云捕黄蛇。
蛇行空中如枉矢，电光煜煜烧蛇尾。
或投以块铿有声，雷飞上天蛇入水。
水上青山如削铁，神物欲出山自裂。
细看两胁生碧花，犹是西江老蛟血。
苏子得之何所为，蒯缑弹铗咏新诗。
君不见凌烟功臣长九尺，腰间玉具高拄颐。

武昌西山

春江渌涨蒲萄醅，武昌官柳知谁栽。
忆从樊口载春酒，步上西山寻野梅。
西山一上十五里，风驾两腋飞崔嵬。
同游困卧九曲岭，褰衣独到吴王台。
中原北望在何许，但见落日低黄埃。
归来解剑亭前路，苍崖半入云涛堆。
浪翁醉处今尚在，石臼杯饮无樽。
尔来古意谁复嗣，公有妙语留山隈。
至今好事除草棘，常恐野火烧苍苔。
当时相望不可见，玉堂正对金銮开。
岂知白首同夜直，卧看椽烛高花摧。
江边晓梦忽惊断，铜环玉锁鸣春雷。
山人帐空猿鹤怨，江湖水生鸿雁来。
请公作诗寄父老，往和万壑松风哀。

武昌酌菩萨泉送王子立

送行无酒亦无钱，劝尔一杯菩萨泉。
何处低头不见我，四方同此水中天。

西湖秋涸，东池鱼窘甚，因会客，呼网师迁之西池，为一笑之乐。夜归，被酒不能寐，戏作放鱼一首

东池浮萍半黏K，裂碧跳青出鱼背。
西池秋水尚涵空，舞阔摇深吹荇带。
吾僚有意为迁居，老守纵馋那忍脍。
纵横争看银刀出，初惊玉花碎。
但愁数罟损鳞鬣，未信长堤隔涛濑。
{左氵右岁}{左氵右岁}发发须臾间，圉圉洋洋寻丈外。
安知中无蛟龙种，或恐尚有风云会。
明年春水涨西湖，好去相忘渺淮海。

西湖寿星院此君轩

卧听谡谡碎龙鳞，俯看苍苍立玉身。
一舸鸱夷江海去，尚余君子六千人。

西湖寿星院明远堂

十年不向此凭栏，景象依然一望间。
龙蜃吐云天入水，楼台倒影日衔山。
僧於僻寺难为隐，人在扁舟未是闲。
孤鹤似寻和靖宅，盘空飞去复飞还。

西湖戏作一绝

一士千金未易偿，我从陈赵两欧阳。
举鞭拍手笑山简，只有并州一葛强。

西塞风雨

斜风细雨到来时，我本无家何处归。
仰看云天真箬笠，旋收江海入蓑衣。

西山诗和者三十余人，再用前韵为谢

朱颜发过如春醅，胸中梨枣初未栽。
丹砂未易扫白发，赤松却欲参黄梅。
寒溪本自远公社，白莲翠竹依崔嵬。
当时石泉照金像，神光夜发如五台。
饮泉监面得真意，坐视万物皆浮埃。
欲收暮景返田里，远江水穷离堆。
还朝岂独羞老病，自叹才尽倾空。
诸公渠渠若夏屋，吞吐风月清隅隈。
我如废井久不食，古翻缺落生阴苔。
数诗往复相感发，汲新除旧寒光开。
遥知二月春江阔，雪浪倒卷云峰摧。
石中无声水亦静，云何解转空山雷。
欲就诸公评此语，要识忧喜何从来。
愿求南宗一勺水，往与屈贾湔余哀。

西山戏题武昌王居士

江干高居坚关扃，犍耕躬稼角挂经。
篙竿系舸菰交隔，笳鼓过军鸡狗惊。
解襟顾景各箕踞，击剑赓歌几举觥。
荆笄供脍愧搅聒，乾锅更戛甘瓜羹。

西太一见王荆公旧诗，偶次其韵二首

秋早川原净丽，雨余风日清酣。
从此归耕剑外，何人送我池南。

西太一见王荆公旧诗，偶次其韵二首

但有樽中若下，何须墓上征西。
闻道乌衣巷口，而今烟草萋迷。

西新桥

昔桥本千柱，挂湖如断霓。
浮梁陷积淖，破板随奔溪。
笑看远岸没，坐觉孤城低。
聊因三农隙，稍进百步堤。
炎州无坚植，潦水轻推挤。
千年谁在者，铁柱罗浮西。
独有石盐木，白蚁不敢跻。
似开铜驼峰，如凿铁马蹄。
岌岌类鞭石，山川非会稽。
嗟我久阁笔，不书纸尾s。
萧然无尺，欲构飞空梯。
百夫下一p，链税俪吣唷
探囊赖故侯，宝钱出金闺。
父老喜云集，箪壶无空携。
三日饮不散，杀尽西村鸡。
似闻百岁前，海近湖有犀。
那知陵谷变，枯渎生茭藜。
後来勿忘今，冬涉水过脐。

西斋

西斋深且明，中有六尺床。
病夫朝睡足，危坐觉日长。
昏昏既非醉，踽踽亦非狂。
褰衣竹风下，穆然中微凉。
起行西园中，草木含幽香。
榴花开一枝，桑枣沃以光。
鸣鸠得美荫，困立忘飞翔。
黄鸟亦自喜，新音变圆吭。
杖藜观物化，亦以观我生。
万物各得时，我生日皇皇。

昔在九江，与苏伯固唱和。其略曰我梦扁舟浮振泽，雪浪横空千顷白。觉来满眼是庐山，倚天无数开青壁盖实梦也。昨日又梦伯固手持乳香婴儿示予，觉而思之，盖南华赐物也。岂复与伯固相见于此耶？今得来昼，知已在南华相待数日矣。感叹不已，故先寄此诗

扁舟震泽定何时，满眼庐山觉又非。
春草池塘惠连梦，上林鸿雁子卿归。
水香知是曹溪口，眼净同看古佛衣。
不向南华结香火，此生何处是真依。

息壤诗

帝息此壤，以藩幽台。
有神司之，随取而培。
帝敕下民，无敢或开。
惟帝不言，以雷以雨。
惟民知之，幸帝之怒。
帝茫不知，谁敢以告。
帝怒不常，下土是震。
使民前知，是役於民。
无是坟者，谁取谁干。
惟其的之，是以射之。

惜花

吉祥寺中锦千堆，前年赏花真盛哉。
道人劝我清明来，腰鼓百面如春雷，
打彻凉州花自开。沙河塘上插花回，
醉倒不觉吴儿酰岂知如今双鬓摧。
城西古寺没蒿莱，有僧闭门手自栽，
千枝万叶巧剪裁。就中一业何所似，
马瑙盘盛金缕杯。而我食菜方清斋，
对花不饮花应猜。夜来雨雹如李梅，
红残绿暗吁可哀。

溪光亭

决去湖波尚有情，却随初日动檐楹。
溪光自古无人画，凭仗新诗与写成。

溪堂留题

三径萦回草树蒙，忽惊初日上千峰。
平湖种稻如西蜀，高阁连云似渚宫。
残雪照山光耿耿，轻冰笼水暗溶溶。
溪边野鹤冲人起，飞入南山第几重。

溪阴堂

白水满时双鹭下，绿槐高处一蝉吟。
酒醒门外三竿日，卧看溪南十亩阴。

熙宁中，轼通守此郡。除夜，直都厅，囚系皆满，日暮不得返舍，因题一诗於壁，今二十年矣。衰病之余，复忝郡寄，再经除夜，庭事萧然，三圄皆空。盖同僚之力，非拙朽所致，因和前篇呈公济子侔二通守今诗

山川不改旧，岁月逝肯留。
百年一俯仰，五胜更王囚。
同僚比岑范，德业前人羞。
坐令老钝守，啸诺获少休。
却思二十年，出处非人谋。
齿发付天公，缺坏不可修。

熙宁中，轼通守此郡。除夜，直都厅，囚系皆满，日暮不得返舍，因题一诗於壁，今二十年矣。衰病之余，复忝郡寄，再经除夜，庭事萧然，三圄皆空。盖同僚之力，非拙朽所致，因和前篇呈公济子侔二通守前诗

除日当早归，官事乃见留。
执笔对之泣，哀此系中囚。
小人营f粮，堕网不知羞。
我亦恋薄禄，因循失归休。
不须论贤愚，均是为食谋。
谁能暂纵遣，闵默愧前修。

席上代人赠别三首

凄音怨乱不成歌，纵使重来奈老何。
泪眼无穷似梅雨，一番匀了一番多。

席上代人赠别三首

天上麒麟岂混尘，笼中翡翠不由身。
那知昨夜香闺里，更有偷啼暗别人。

席上代人赠别三首

莲子劈开须见臆，楸枰著尽更无期。
破衫却有重逢处，一饭何曾忘却时。

洗儿戏作

人皆养子望聪明，我被聪明误一生。
惟愿孩儿愚且鲁，无灾无难到公卿。

喜刘景文至

天明小儿更传呼，髯刘已到城南隅。
尺书真是髯手迹，起坐熨眼知有无。
今人不作古人事，今世有此古丈夫。
我闻其来喜欲舞，病自能起不用扶。
江淮旱久尘土恶，朝来清雨濯鬓须。
相看握手了无事，千里一笑毋乃迂。
平生所乐在吴会，老死欲葬杭与苏。
过江西来二百日，冷落山水愁吴姝。
新堤旧井各无恙，参寥六一岂念吾。
别後新诗巧摹写，袖中知有钱塘湖。

喜王定国北归第五桥

白露凄风洗瘴烟，梦回相对两凄然。
雀罗廷尉非当日，鸠杖先生愈少年。
世事饱谙思缩手，主恩未报耻归田。
谁怜第五桥边水，独照台州老郑虔。

戏村校书七十买妾

侍者方当而立岁，先生已是者希年。

戏答佛印

远公沽酒饮陶潜，佛印烧猪待子瞻。
采得百花成蜜後，不知辛苦为谁甜。

