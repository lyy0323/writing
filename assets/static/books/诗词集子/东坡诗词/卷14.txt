【卷14】

寄吕穆仲寺丞

孤山寺下水侵门，每到先看醉墨痕。
楚相未亡谈笑是，中郎不见典刑存。
君先去踏尘埃陌，我亦来寻桑枣村。
回首西湖真一梦，灰心霜鬓更休论。

寄欧阳叔弼

昔葬衣冠今在否？近来消息不须疑。
曾闻圯上逢黄石，久矣留侯不见欺。

寄蕲簟与蒲传正

兰溪美箭不成笛，离离玉箸排霜脊。
千沟万缕自生风，入手未开先惨栗。
公家列屋闲蛾眉，珠帘不动花阴移。
雾帐银床初破睡，牙签玉局坐弹棋。
东坡病叟长羁旅，冻卧饥吟似饥鼠。
倚赖春风洗破衾，一夜雪寒披故絮。
火冷灯青谁复知，孤舟儿女自咿。
皇天何时反炎燠，愧此八尺黄琉璃。
愿君净埽清香阁，卧听风漪声满榻。
习习还从两腋生，请公乘此朝阊阖。

寄汝阴少师

得时行道善知终，猛退如公世罕逢。
掷弃浮名同敝屣，保全高节似寒松。
文章千古进谟诰，勋业三朝镂鼎锺。
见说新堂频燕会，故时宾客定相容。

寄题刁景纯藏春坞

自首归来种万松，待看千尺舞霜风。
年抛造物陶甄外，春在先生杖屦中。
杨柳长齐低户暗，樱桃烂熟滴阶红。
何时却与徐元直，共访襄阳庞德公。

寄题梅宣义园亭

仙人子真後，还隐吴市门。
不惜十年力，治此五亩园。
初期橘为奴，渐见桐有孙。
清池压丘虎，异石来湖鼋。
敲门无贵贱，遂性各琴樽。
我本放浪人，家寄西南坤。
敝庐虽尚在，小圃谁当樊。
羡君欲归去，柰此未报恩。
爱子幸僚友，久要疑弟昆。
明年过君西，饮我空瓶盆。

寄题清溪寺

口舌安足恃，韩非死说难。
自知不可用，鬼谷乃真奸。
遗书今未亡，小数不足观。
秦仪固新学，见利不知患。
嗟时无桓文，使彼二子颠。
死败无足怪，夫子固使然。
君看巧更穷，不若愚自安。
遗宫若有神，颔首然吾言。

寄题潭州徐氏春晖亭

酉日上三竿，客向东风竞倚栏。
穿竹鸟声惊步武，入檐花影落杯盘。
勿嫌步月临玄圃，冷笑乘槎向海滩。
胜概直应吟不尽，凭君寄与画图看。

寄题兴州晁太守新开古东池

百亩清池傍郭斜，居人行乐路人夸。
自言官长如灵运，能使江山似永嘉。
纵饮座中遗白，幽寻尽处见桃花。
不堪山鸟号归去，长遣王孙苦忆家。

寄吴德仁兼简陈季常

东坡先生无一钱，十年家火烧凡铅。
黄金可成河可塞，只有霜鬓无由玄。
龙丘居士亦可怜，谈空说有夜不眠。
忽闻河东狮子吼，拄杖落手心茫然。
谁似濮阳公子贤，饮酒食肉自得仙。
平生寓物不留物，在家学得忘家R。
门前罢亚十顷田，清溪绕屋花连天。
溪堂醉卧呼不醒，落花如雪春风颠。
我游兰溪访清泉，已办布袜青行缠。
稽山不是无贺老，我自兴尽回酒船。
恨君不识颜平原，恨我不识元鲁山。
铜驼陌上会相见，握手一笑三千年。

寄周安孺茶

大哉天宇内，植物知几族。
灵品独标奇，迥超凡草木。
名从姬旦始，渐播桐君录。
赋咏谁最先？厥传惟杜育。
唐人未知好，论著始於陆。
常李亦清流，当年慕高躅。
遂使天下士，嗜此偶於俗。
岂但中土珍，兼之异邦鬻。
鹿门有佳士，博览无不瞩。
邂逅天随翁，篇章互赓续。
开园颐山下，屏迹松江曲。
有兴即挥毫，粲然存简牍。
伊予素寡爱，嗜好本不笃。
粤自少年时，低徊客京毂。
虽非曳裾者，庇荫或华屋。
颇见纨绮中，齿牙厌粱肉。
小龙得屡试，粪土视珠玉。
团凤与葵花，IQ杂鱼目。
贵人自矜惜，捧玩且缄椟。
未数日注卑，定知双井辱。
於兹事研讨，至味识五六。
自尔入江湖，寻僧访幽独。
高人固多暇，探究亦颇熟。
闻道早春时，携k赴初旭。
惊雷未破蕾，采采不盈掬。
旋洗玉泉蒸，芳馨岂停宿。
须臾布轻缕，火候谨盈缩。
不惮顷间劳，经时废藏蓄。
髹筒净无染，箬笼匀且复。
苦畏梅润侵，暖须人气燠。
有如刚耿性，不受纤芥触。
又若廉夫心，难将微秽渎。
晴天敞虚府，石碾破轻绿。
永日遇闲宾，乳泉发新馥。
香浓夺兰露，色嫩欺秋菊。
闽俗竞传夸，丰腴面如粥。
自云叶家白，颇胜中山X。
好是一杯深，午窗春睡足。
清风击两腋，去欲凌鸿鹄。
嗟我乐何深，水经亦屡读。
陆子诧中泠，次乃康王谷。
蟆培顷曾尝，瓶罂走僮仆。
如今老且觯细事百不欲。
美恶两俱忘，谁能强追逐。
姜盐拌白土，稍稍从吾蜀。
尚欲外形骸，安能徇口腹。
由来薄滋味，日饭止脱粟。
外慕既已矣，胡为此羁束。
昨日散幽步，偶上天峰麓。
山圃正春风，蒙茸万旗簇。
呼儿为招客，采制聊亦复。
地僻谁我从，包藏置厨簏。
何尝较优劣，但喜破睡速。
况此夏日长，人间正炎毒。
幽人无一事，午饭饱蔬菽。
困卧北窗风，风微动窗竹。
乳瓯十分满，人世真局促。
意爽飘欲仙，头轻快如沐。
昔人固多癖，我癖良可赎。
为问刘伯伦，胡然枕糟麴。

寄子由

厌暑多应一向慵，银钩秀句益疏通。
也知堆案文书满，未暇开轩砚墨中。
湖面新荷空照水，城头高柳漫摇风。
吏曹不是尊贤事，谁把前言语化工？

祭常山回小猎

青盖前头点皂旗，黄茅冈下出长围。
弄风骄马跑空立，趁兔苍鹰掠地飞。
回望白云生翠t，归来红叶满征衣。
圣明若用西凉簿，白羽犹能效一挥。

假山

安石作假山，其中多诡怪。
虽然知是假，争奈主人爱。

监试呈诸试官

我本山中人，寒苦盗寸廪。
文辞虽少作，勉强非天禀。
既得旋废忘，懒惰今十稔。
麻衣如再著，墨水真可饮。
每闻科诏下，白汗如流渖。
此邦东南会，多士敢题品。
刍荛尽兰荪，香不数葵荏。
贫家见珠贝，眩晃自难审。
缅怀嘉佑初，文格变已甚。
千金碎金璧，百衲收寸锦。
调和椒桂酽，咀嚼沙砾碜。
广眉成半额，学步归踔{。
维时老宗伯，气压群儿凛。
蛟龙不世出，鱼鲔初惊V。
至音久乃信，知味犹食椹。
至今天下士，微管几左衽。
谓当千载後，石室祠高朕。
尔来又一变，此学初谁谂。
权衡破旧法，刍豢笑凡饪。
高言追卫乐，篆刻鄙曹沈。
先生周孔出，弟子渊骞寝。
却顾老钝躯，顽朴谢镌锓。
诸君况才杰，容我懒且噤。
聊欲废书眠，秋涛春午枕。

犍为王氏书楼

树林幽翠满山谷，楼观突兀起江滨。
云是昔人藏书处，磊落万卷今生尘。
江边日出红雾散，绮窗画阁青氛氲。
山猿悲啸谷泉响，野鸟E戛岩花春。
借问主人今何在？被甲远戌长苦辛。
先登搏，区区何者为三坟。
书生古亦有战阵，葛巾羽扇挥三军。
古人不见悲世谷，回首苍山空白云。

见和仇池

上穷非想亦非非，下与风轮共一痴。
翠羽若知牛有角，空瓶何必井之眉。
还朝暂接t鸾翼，谢病行收麋鹿姿。
记取和诗三益友，他年弭节过仇池。

见题壁

狂吟跌宕无风雅，醉墨淋漓不整齐。
应为诗人一回顾，山僧未忍扫黄泥。

见子由与孔常父唱和诗，辄次其韵。余昔在馆中，同舍出入，辄相聚饮酒赋诗。近岁不复讲，故终篇及之，庶几诸公稍复其旧，亦太平盛事也

君先鲁东家，门户照千古。
文章固应尔，须鬣余似处。
虽非蒙状，尚肖历国苦。
诵书口澜翻，布谷杂杜宇。
十年困奔走，栉沐饱风雨。
吾道其非邪，野处岂兕虎。
灞陵闲老将，柏直口尚乳。
自君兄弟还，鼎立知有补。
蓬山耆旧散，故事谁删去。
来迎冯翊传，出饯会稽组。
吾犹及前辈，诗酒盛册府。

江郊

江郊葱睿云水`绚。
J岸斗入，洄潭轮转。
先生悦之，布席闲燕。
初日下照，潜鳞俯见。
意钓忘鱼，乐此竿线。
优哉悠哉，玩物之变。

江上看山

船上看山如走马，倏忽过去数百群。
前山槎牙忽变态，后岭杂沓如惊奔。
仰看微径斜缭绕，上有行人高缥缈。
舟中举手欲与言，孤帆南去如飞鸟。

江上值雪，效欧阳体，限不以盐玉鹤鹭絮蝶飞舞之类为比，仍不使皓白洁素等字，次子由韵

缩颈夜眠如冻龟，雪来惟有客先知。
江边晓起浩无际，树杪风多寒更吹。
青山有似少年子，一夕变尽沧浪髭。
方知阳气在流水，沙上盈尺江无澌。
随风颠倒纷不择，下满坑谷高陵危。
江空野阔落不见，入户但觉轻丝丝。
沾裳细看巧刻镂，岂有一一天工为。
霍然一挥遍九野，吁此权柄谁执持。
世间苦乐知有几，今我幸免沾肤肌。
山夫只见压樵担，岂知带酒飘歌儿。
天王临轩喜有麦，宰相献寿嘉及时。
冻吟书生笔欲折，夜织贫女寒无帏。
高人著屐踏冷冽，飘拂巾帽真仙姿。
野僧斫路出门去，寒液满鼻清淋漓。
洒袍入袖湿靴底，亦有执板趋阶墀。
舟中行客何所爱，愿得猎骑当风披。
草中咻咻有寒兔，孤隼下击千夫驰。
敲冰煮鹿最可乐，我虽不饮强倒卮。
楚人自古好弋猎，谁能往者我欲随。
纷纭旋转从满面，马上操笔为赋之。

江西一首

江西山水真吾邦，白沙翠竹石底江。
舟行十里磨九泷，篙声荦确相舂撞。
醉卧欲醒闻淙淙，直欲一口及老庞。
何人得隽窥鱼M，举叉绝叫尺鲤双。

江月五首

一更山吐月，玉塔卧微澜。
正似西湖上，涌金门外看。
冰轮横海阔，香雾入楼寒。
停鞭且莫上，照我一杯残。

江月五首

二更山吐月，幽人方独夜。
可怜人与月，夜夜江楼下。
风枝久未停，露草不可藉。
归来掩关卧，唧唧虫夜话。

江月五首

三更山吐月，栖鸟亦惊起。
起寻梦中游，清绝正如此。
驱云扫众宿，俯仰迷空水。
幸可饮我牛，不须违洗耳。

江月五首

四更山吐月，皎皎为谁明。
幽人赴我约，坐待玉绳横。
野桥多断板，山寺有微行。
今夕定何夕，梦中游化城。

江月五首

五更山吐月，窗迥室幽幽。
玉钩还挂户，江练却明楼。
星河澹欲晓，鼓角冷知秋。
不眠翻五咏，清切变蛮讴。

江涨用过韵

草木生故墟，牛羊满空渎。
春江围草市，夜浪浮竹屋。
已连涨海白，尚带霍山绿。
坎离更休王，鱼鳖横陵陆。
得非昆仑囚，欲报陆浑衄。
行看北风竞，来救南国蹙。
长驱连山烧，一扫含沙毒。
孤吟愍造化，何时停倚伏。
当怜水旱m，不作舟车蓄。
江流倘席卷，社酒期茅缩。

将官雷胜得过字代作

胡骑入回中，急烽连夜过。
短刀穿虏阵，溅血貂裘稹
一来辇毂下，愁闷惟欲卧。
今朝从公猎，稍觉天宇大。
一双铁丝箭，未发手先唾。
射杀雪毛狐，腰间余一个。

将往终南和子由见寄

人生百年寄鬓须，富贵何啻葭中莩。
惟将翰墨留染濡，绝胜醉倒蛾眉扶。
我今废学如寒竽，久不吹之b欲无。
岁云暮矣嗟几余，欲往南溪侣禽鱼。
秋风吹雨凉生肤，夜长耿耿添漏壶。
穷年弄笔衫袖乌，古人有之我愿如。
终朝危坐学僧趺，闭门不出闲履凫。
下视官爵如泥淤，嗟我何为久踟蹰。
岁月岂肯与汝居，仆夫起餐秣吾驹。

将之湖州戏赠莘老

余杭自是山水窟，仄闻昊兴更清绝。
湖中橘林新著霜，溪上苕花正浮雪。
顾渚茶芽白於齿，梅溪木瓜红胜颊。
吴儿脍缕薄欲飞，未去先说馋涎垂。
亦知谢公到郡久，应怪杜牧寻春迟。
鬓丝只可对禅榻，湖亭不用张水嬉。

将至广州，用过韵，寄迈迨二子

皇天遣出家，临老乃学道。
北归为儿子，破戒堪一笑。
披云见天眼，回首失海潦。
蛮唱与黎歌，余音犹杳杳。
大儿牧众稚，四岁守孤峤。
次子病学医，三折乃粗晓。
小儿耕且养，得暇为书绕。
我亦困诗酒，去道愈茫渺。
纷纷何时定，所至皆可老。
莫为柳仪曹，诗书教氓獠。
亦莫事登陟，溪山有何好。
安居与我游，闭户净洒扫。

将至筠，先寄迟、适、远三犹子

露宿风餐六百里，明朝饮马南江水。
未见丰盈犀角儿，先逢玉雪王郎子。
对床欲作连夜语，念汝还须戴星起。
夜来梦见小於菟，犹是鬓髦垂两耳。
忆过济南春未动，三子出迎残雪里。
我时移守古河东，酒肉淋漓浑舍喜。
而今憔悴一羸马，逆旅担夫相汝尔。
出城见我定惊嗟，身健穷愁不须耻。
我为乃翁留十日，掣电一欢何足恃。
惟当火急作新诗，一醉两翁胜酒美。

讲武台南有感

山城九月冒朝寒，讲武台南路屈盘。
驺子雨中乘马去，村童烟外倚墙看。
鸦啼冢木秋风急，鹭立渔船夜水乾。
花似去年堪折赠，插花人去泪阑干。

郊祀庆成诗

帝出乘昌运，天心予太平。
文章三代继，制作七年成。
大祀乾坤合，刚辰日月明。
泰坛朝埽地，魄宝夜垂精。
仰御圆苍盖，环观海岳城。
北流吞朔易，西极落偾埂
升燎灵光答，回銮瑞雾迎。
需云遍枯槁，解雨达勾萌。
可颂非天德，因箴亦下情。
民言知有酌，帝谓本无声。
富国由崇俭，祈年在好生。
无心斯格物，克己自销兵。
化国安新政，孤臣返旧耕。
还将清庙什，留与野人赓。

皎然禅师《赠吴凭处士》诗云"世人不知心是道，只言道在西方妙。还如瞽者望长安，长安在东向西笑。＂东坡居士代答云

寒时便具热时风，饥汉那知食药功。
莫怪禅师向西笑，缘师身在长安东。

碣石庵戏赠湛庵主

保康桥上夜观灯，喝石岩前夏饮冰。
莫把山林笑朝市，老夫手里有乌藤。

介亭饯杨杰次公

篮舆西出登山门，嘉与我友寻仙村。
丹青明灭风篁岭，环佩空响桃花源。
前朝欲上已蜡屐，黑云白雨如倾盆。
今晨积雾卷千里，岂畏触热生病根。
在家头陀无为子，久与青山为弟昆。
孤峰尽处亦何有，西湖镜天江抹坤。
临高挥手谢好住，清风万壑传其言。
风回响答君听取，我亦到处随君轩。

借前韵贺子由生第四孙斗老

今日散幽忧，弹冠及新沐。
况闻万里孙，已报三日浴。
朋来四男子，大壮泰临复。
开书喜见面，未饮春生腹。
无官一身轻，有子万事足。
举家传吉梦，殊相惊凡目。
烂烂开眼电，硗硗峙头玉。
但令强筋骨，可以耕衍沃。
不须富文章，端解耗纸竹。
君归定何日，我计久已熟。
长留五车书，要使九子读。
箪瓢有内乐，轩冕无流瞩。
人言适似我，穷达已可卜。
早谋二顷田，莫待八州督。

藉田

窃脂方纪瑞，布谷未催耕。
鱼沫依苹渚，蜗涎上彩楹。
江湖来梦寐，蓑笠负平生。
琴里思归曲，因君一再行。

今年正月十四日，与子由别於陈州，五月，子由复至齐安，以诗迎之

惊尘急雪满貂裘，泪洒东风别宛丘。
又向邯郸枕中见，却来云梦泽南州。
暌离动作三年计，牵挽当为十日留。
早晚青山映黄发，相看万事一时休。

金橙径

金橙纵复里人知，不见鲈鱼价自低。
须是松江烟雨里，小船烧薤捣香~。

金门寺中见李西台与二钱唱和四绝句，戏用其韵跋之

帝城春日帽檐斜，二陆初来尚忆家。
未肯将盐下b菜，已应知雪似杨花。

金门寺中见李西台与二钱唱和四绝句，戏用其韵跋之

平生贺老惯乘舟，骑马风前怕打头。
欲问君王乞符竹，但忧无蟹有监州。

金门寺中见李西台与二钱唱和四绝句，戏用其韵跋之

西台妙迹继杨风，无限龙蛇洛寺中。
一纸清诗吊兴废，尘埃零落梵王宫。

金门寺中见李西台与二钱唱和四绝句，戏用其韵跋之

五季文章堕劫灰，升平格力未全回。
故知前辈宗徐庚，数首风流似玉台。

金沙台

雨後东风渐转和，扣门迁客一经过。
王孙采地空璧，长者芳声动薜萝。
正尔谪居怀北阙，聊同笑语说东坡。
山林台阁原无异，促席论心酌叵罗。

金山梦中作

江东贾客木绵裘，会散金山月满楼。
夜半潮来风又熟，卧吹箫管到扬州。

金山妙高台

我欲乘飞车，东访赤松子。
蓬莱不可到，弱水三万里。
不如金山去，清风半帆耳。
中有妙高台，雪峰自孤起。
仰观初无路，谁信平如砥。
台中老比丘，碧眼照窗几。
ff玉为骨，凛凛霜入齿。
机锋不可触，千偈如翻水。
何须寻德云，即此比丘是。
长生未暇学，请学长不死。

锦溪

楚人休笑沐猴冠，越俗徒夸翁子贤。
五百年间异人出，尽将锦绣里山川。

京师哭任遵圣

十年不还乡，儿女日夜长。
岂惟催老大，渐复成雕丧。
每闻耆旧亡，涕泣声辄放。
老任况奇逸，先子推辈行。
文章得少誉，诗语尤清壮。
吏能复所长，谈笑万夫上。
自喜作剧县，偏工破豪党。
奋髯走猾吏，嚼齿对奸将。
哀哉命不偶，每以才得谤。
竟使落穷山，青衫就黄壤。
宦游久不乐，江海永相望。
退耕本就君，时节相劳饷。
此怀今不遂，归见累累葬。
望哭国西门，落日衔千嶂。
平生惟一子，抱负珠在掌。
见之龆龀中，已有食牛量。
他年如入洛，生死一相访。
惟有王浚冲，心知中散状。

荆门惠泉

泉源从高来，走下随石脉。
纷纷白沫乱，隐隐苍崖坼。
萦回成曲沼，清澈见肝膈。
泻为长溪，奔驶荡蛙蝈。
初开不容碗，渐去已如帛。
传闻此山中，神物懒遭谪。
不能致雷雨，雇潞碧。
遂令山前人，千古灌稻麦。

荆州十首

游人出三峡，楚地尽平川。
北客随南贾，吴樯间蜀船。
江侵平野断，风卷白沙旋。
欲问兴亡意，重城自古坚。

荆州十首

南方旧战国，惨澹意犹存。
慷慨因刘表，凄凉为屈原。
废城犹带井，古姓聚成村。
亦解观形胜，升平不敢论。

荆州十首

楚地阔无边，苍茫万顷连。
耕牛未尝汗，投种去如捐。
农事谁当劝，民愚亦可怜。
平生事游惰，那得怨凶年。

荆州十首

朱槛城东角，高王此望沙。
江山非一国，烽火畏三巴。
战骨沦秋草，危楼倚断霞。
百年豪杰尽，扰扰见鱼虾。

荆州十首

沙头烟漠漠，来往厌喧卑。
野市分獐闹，官船过渡迟。
游人多问卜，伧叟尽携龟。
日暮江天静，无人唱楚辞。

荆州十首

太守王夫子，山东老俊髦。
壮年闻猛烈，白首见雄豪。
食雁君应厌，驱车我正劳。
中书有安石，慎勿赋离骚。

荆州十首

残腊多风雪，荆人重岁时。
客心何草草，里巷自嬉嬉。
爆竹惊邻鬼，驱傩聚小儿。
故人应念我，相望各天涯。

荆州十首

江水深成窟，潜鱼大似犀。
赤鳞如琥珀，老枕胜玻璃。
上客举雕俎，佳人摇翠篦。
登庖更作器，何以免屠l。

荆州十首

北雁来南国，依依似旅人。
纵横遭折翼，感恻为沾巾。
平日谁能挹，高飞不可驯。
故人持赠我，三嗅若为珍。

荆州十首

柳门京国道，驱马及春阳。
野火烧枯草，东风动绿芒。
北行连许邓，南去极衡湘。
楚境横天下，怀王信弱王。

景贶、履常屡有诗，督叔弼、季默倡和，已许诺矣，复以此句挑之

君家文律冠西京，旋筑诗坛按酒兵。
袖手莫轻真将种，致师须得老门生。
明朝郑伯降谁受，昨夜条侯壁已惊。
从此醉翁天下乐，还应一举百觞倾。

径山道中次韵答周长官兼赠苏寺丞

年来战纷华，渐觉夫子胜。
欲求五亩宅，洒扫乐清净。
学道恨日浅，问禅惭听莹。
聊为山水行，遂此麋鹿性。
独游吾未果，觅伴谁复听。
吾宗古遗直，穷达付前定。
铺糟醉方熟，洒面呼不醒。
奈何效燕蝠，屡欲争晨暝。
不如从我游，高论发犀柄。
溪南渡横木，山寺称小径。
幽寻自兹始，归路微月映。
南望功臣山，云外盘飞磴。
三更渡锦水，再宿留石镜。
缅怀周与李，能作洛生咏。
明朝三子至，诗律岩号令。
篮舆置纸笔，得句轻千乘。
玲珑苦奇秀，名实巧相称。
九仙更幽绝，笑语千山应。
空岩侧破瓮，飞溜洒浮磬。
山前见虎迹，候吏铙鼓竞。
我生本艰奇，尘土满釜甑。
山禽与野兽，知我久蹭蹬。
笑谓候吏还，遇虎我有命。
径山虽云远，行李稍可并。
颇讶王子猷，忽起山阴兴。
但报菊花开，吾当理归榜。

s酌亭

酌彼两泉，挹彼注兹。
一瓶之中，有渑有淄。
以瀹以烹，众喊莫齐。
自江徂海，浩然无私。
岂弟君子，江海是仪。
既味我泉，亦哜我诗。

九日，湖上寻周、李二君，不见，君亦见寻於湖上，以诗见寄，明日乃次其韵

湖上野芙蓉，含思愁脉脉。
娟然如静女，不肯傍阡陌。
诗人杳未来，霜艳冷难宅。
君行逐鸥鹭，出处浩莫测。
苇间闻音，云表已飞屐。
使我终日寻，逢花不忍摘。
人生如朝露，要作百年客。
喟彼终岁劳，幸兹一日泽。
愿言竟不遂，人事多乖隔。
悟此知有命，沉忧伤魂魄。

九日，寻臻黎，遂泛小舟至勤师院，二首

白发长嫌岁月侵，病眸兼怕酒杯深。
南屏老宿闲相过，东阁郎君懒重寻。
试碾露芽烹白雪，休拈霜蕊嚼黄金。
扁舟又截平湖去，欲访孤山支道林。

九日，寻臻黎，遂泛小舟至勤师院，二首

湖上青山翠作堆，葱葱郁郁气佳哉。
笙歌丛里抽身出，云水光中洗眼来。
白足赤髭迎我笑，拒霜黄菊为谁开。
明年桑苎煎茶处，忆著衰翁首重回。

九日，舟中望见有美堂上鲁少卿饮，以诗戏之，二首

指点云间数点红，笙歌正拥紫髯翁。
谁知爱酒龙山客，却在渔舟一叶中。

九日，舟中望见有美堂上鲁少卿饮，以诗戏之，二首

西阁珠帘卷落晖，水沉烟断佩声微。
遥知通德凄凉甚，拥髻无言怨未归。

九日次定国韵

朝菌无晦朔，蟪蛄疑春秋。
南柯已一世，我眠未转头。
仙人视吾曹，何异蜂蚁稠。
不知蛮触氏，自有两国忧。
我观去来今，未始一念留。
奔驰竟何得，而起无穷羞。
王郎误涉世，屡献久不酬。
黄金散行乐，清诗出穷愁。
俯仰四十年，始知此生浮。
轩裳陈道路，往往儿童收。
封侯起大第，或是君家驺。
似闻负贩人，中有第一流。
炯然径寸珠，藏此百结裘。
意行无车马，倏忽略九州。
邂逅独见之，天与非人谋。
笑我方醉梦，衣冠戏沐猴。
力尽病骐骥，伎穷老伶优。
北山有云根，寸田自可i。
会当无何乡，同作逍遥游。
归来城郭是，空有累累丘。

九日次韵王巩

我醉欲眠君罢休，已教从事到青州。
鬓霜饶我三千丈，诗律输君一百筹。
闻道郎君闭东阁，且容老子上南楼。
相逢不用忙归去，明日黄花蝶也愁。

九日黄楼作

去年重阳不可说，南城夜半千沤发。
水穿城下作雷鸣，泥满城头飞雨滑。
黄花白酒无人问，日暮归来洗靴袜。
岂知还复有今年，把盏对花容一呷。
莫嫌酒薄红粉陋，终胜泥中千柄锸。
黄楼新成壁未乾，清河已落霜初杀。
朝来白雾如细雨，南山不见千寻刹。
楼前便作海茫茫，楼下空闻橹鸦轧。
薄寒中人老可畏，热酒浇肠气先压。
烟消日出见渔村，远水鳞鳞山II。
诗人猛士杂龙虎，楚舞吴歌乱鹅鸭。
一杯相属君勿辞，此景何殊泛清。

九日邀仲屯田，为大水所隔，以诗见寄，次其韵

无复龙山对孟嘉，西来河伯意雄夸。
霜风可使吹黄帽，樽酒那能泛浪花。
漫遣鲤鱼传尺素，却将燕石报琼华。
何时得见悲秋老，醉里题诗字半斜。

九日袁公济有诗，次其韵

古来静治得清闲，我愧真长也一斑。
举酒东荣挹江海，回樽落日劝湖山。
平生倾盖悲欢里，早晚抽身簿领间。
笑指西南是归路，倦飞弱羽久知还。

九月二十日微雪，怀子由弟二首

岐阳九月天微雪，已作萧条岁暮心。
短日送寒砧杵急，冷官无事屋庐深。
愁肠别後能消酒，白发秋来已上簪。
近买貂裘堪出塞，忽思乘传问西琛。

九月二十日微雪，怀子由弟二首

江上同舟诗满箧，郑西分马涕垂膺。
未成报国惭书剑，岂不怀归畏友朋。
官舍度秋惊岁晚，寺楼见雪与谁登。
遥知读易东窗下，车马敲门定不应。

九月十五日，迩英讲《论语，终篇，赐执政讲读史官燕於东宫。又遣中使就赐御书诗各一首，臣轼得《紫薇花绝句，其词云U丝纶阁下文书静，钟鼓楼中刻漏长。独坐黄昏谁是伴?紫微花对紫微郎。翼日，各以表谢，又进诗一篇，巨轼诗云

绣裳画衮云垂地，不作成王剪桐戏。
日高黄下西清，风动槐龙舞交翠。
壁中蠹简今千年，漆书科斗光射天。
诸儒不复忧吻燥，东宫赐酒如流泉。
酒酣复拜千金赐，一纸惊鸾回凤字。
苍颜白发便生光，袖有骊珠三十四。
归来车马已喧阗，争看银钩墨色鲜。
人间一日传万口，喜见云章第一篇。
玉堂昼掩文书静，铃索不摇钟漏永。
莫言弄笔数行书，须信时平由主圣。
犬羊散尽沙漠空，捷烽夜到甘泉宫。
似闻指挥筑上郡，已觉谈笑无西戎。
文思天子师文母，终闭玉关辞马武。
小臣愿对紫薇花，试草尺书招赞普。

九月十五日，观月听琴西湖示坐客

白露下众草，碧空卷微云。
孤光为谁来，似为我与君。
水天浮四座，河汉落酒樽。
使我冰雪肠，不受麴f醺。
尚恨琴有弦，出鱼乱湖纹。
哀弹奏旧曲，妙耳非昔闻。
良时失俯仰，此见宁朝昏。
悬知一生中，道眼无由浑。

九月中曾题二小诗於南溪竹上，既而忘之，昨日再游，见而录之

湖上萧萧疏雨过，山头霭霭暮云横。
陂塘水落荷将尽，城市人归虎欲行。

九月中曾题二小诗於南溪竹上，既而忘之，昨日再游，见而录之

谁谓江湖居，而为虎豹宅？
焚山岂不能，爱此千竿碧。

句诗二句

饮非其人茶有语，闭门独啜心有愧。

聚星堂雪

窗前暗响鸣枯叶，龙公试手初行雪。
映空先集疑有无，作态斜飞正愁绝。
众宾起舞风竹乱，老守先醉霜松折。
恨无翠袖点横斜，只有微灯照明灭。
归来尚喜更鼓永，晨起不待铃索掣。
未嫌长夜作衣棱，却怕初阳生眼缬。
欲浮大白追余赏，幸有回飙惊落屑。
模糊桧顶独多时，历乱瓦沟裁一瞥。
汝南先贤有故事，醉翁诗话谁续说。
当时号令君听取，白战不许持寸铁。

倦夜

倦枕厌长夜，小窗终未明。
孤村一犬吠，残月几人行。
衰鬓久已白，旅怀空自清。
荒园有络纬，虚织竟何成。

绝句

柴桑春晚思依依，屋角鸣鸠雨欲飞。
昨日已收寒食火，吹花风起却添衣。

绝句

春来濯濯江边柳，秋後离离湖上花。
不羡千金买歌舞，一篇珠玉是生涯。

绝句二首

峨峨叠石立何孤，赖有萧萧翠竹俱。
日暮无人鸥鸟散，空留野水伴寒芦。

绝句二首

漠漠秋高露气清，新蒲倚石近溪生。
夜来雨後西风急，静向窗前似有声。

绝句三首

松柏萧森溪水南，道人只作两团庵。
市区收罢豚鱼税，来与弥陀共一龛。

绝句三首

此身分付一蒲团，静对萧萧竹数竿。
偶为老僧煎茗粥，自携修绠汲清泉。

绝句三首

天风吹月入栏干，乌鹊无声夜向兰。
织女明星来枕上，乃知身不在人间。

绝句一首

蒙蒙春雨湿邗沟，篷底安眠昼拥裘。
知有故人家在此，速将诗卷洗闲愁。

浚井

古井没荒莱，不食谁为恻。
瓶罂下两绠，蛙蚓飞百尺。
腥风被泥滓，空响闻点滴。
上除青青芹，下洗凿凿石。
沾濡愧童仆，杯酒暖寒栗。
白水渐泓s，青天落寒碧。
云何失旧秽，底处来新洁。
井在有无中，无来亦无失。

客位假寐

谒入不得去，兀坐如枯株。
岂惟主忘客，今我亦忘吾。
同僚不解事，愠色见髯须。
虽无性命忧，且复忍须臾。

客俎经旬无肉，又子由劝不读书，萧然清坐，乃无一事

病怯腥咸不买鱼，尔来心腹一时虚。
使君不复怜乌攫，属国方将掘鼠余。
老去独收人所弃，游哉时到物之初。
从今免被孙郎笑，绛帕蒙头读道书。

孔长源挽词二首

少年才气冠当时，晚节孤风益自奇。
君胜宜为夫子後，林宗不愧蔡邕碑。
南荒尚记诛元恶，东越谁能事细儿。
耆旧如今几人在，为君无憾为时悲。

孔长源挽词二首

小堰门头柳击船，吴山堂上月侵筵。
潮声半夜千岩响，诗句明朝万口传。
岂意日斜庚子後，忽惊岁在巳辰年。
佳城一闭无穷事，南望题诗泪洒笺。

孔毅父妻挽词

结记初欢，同穴期晚岁。
择夫得温峤，生子胜王济。
高风相宾友，古义仍兄弟。
从君吏隐中，穷达初不计。
云何抱沉疾，俯仰便一世。
幽阴凄房栊，芳泽在巾袂。
百年纵得满，此路行亦逝。
那将有限身，长泻无益涕。
君文照今古，不比山石脆。
当观千字诔，宁用百金瘗。

孔毅父以诗戒饮酒，问买田，且乞墨竹，次其韵

酒中真复有何好，孟生虽贤未闻道。
醉时万虑一埽空，醒後纷纷如宿草。
十年揩洗见真妄，石女无儿焦谷槁。
此身何异贮酒瓶，满辄予人空自倒。
武昌痛饮岂吾意，性不违人遭客恼。
君家长松十亩阴，借我一庵聊洗心。
我田方寸耕不尽，何用百顷糜千金。
枕书熟睡呼不起，好学怜君工杂拟。
且将墨竹换新诗，润色何须待东里。


