本图书由www.aitxt.com(bobbsh)为您整理制作
更多txt好书 敬请登录www.aitxt.com
【卷01】

＊泉亭

闻道池亭胜两川，应须烂醉答云烟。
劝君多拣长腰米，消破亭中万斛泉。

《归来引》送王子立归筠州

归去来兮，世不汝求胡不归？
汹北望之横流兮，渺西顾之尘霏。纷野马之决骤兮，
幸余首之未Z。出彭城而南骛兮，
眷丘陇而增欷。乱清淮而俯鉴兮，
惊昔容之是非。念东坡之遗老兮，
轻千里而款余扉。共雪堂之清夜兮，
揽明月之余辉。曾鸡黍之未熟兮，
叹空室之伊威。我挽袖而莫留兮，
仆夫在门歌式微。归去来兮，
路渺渺其何极。将税驾於何许兮？
北江之南，南江之北。
于此有人兮，俨峨峨其丰硕。
孰居约而尔肥兮？非糠其何食。
久抱一而不试兮，愈温温而自克。
吾居世之荒浪兮，视昏昏而听默默。
非之子莫振吾过兮，久不见恐自贼。
吾欲往而道无由兮，子何畏而不即。
将以彼为玉人兮，以子为之璞也。

《鸣泉思》，思君子也。君子抱道且殆，而时弗与，民咸思之。鸣泉故基堙圮殆尽，眉山苏轼搔首踟蹰，作《鸣泉思》以思之

鸣泉鸣泉，经云而潺。
拔为毛骨者修竹，蒸为云气者霏烟。
山夔莫能隐其怪，野翟讵敢藏其奸。
茅庐肃肃，昔有人焉。
其高如山，其清如泉。
其心金与玉，其道砥与弦。
执德没世，落月入地，
英名皎然，阳曦丽天。
旧隐寂寂，新篁娟娟。
思彼君子，我心如悬。
谷鸟在上，岩花炫前。
鸣泉鸣泉，能使我菀结而华颠。

《虔州八境图》八首

坐看奔湍v石楼，使君高会百无忧。
三犀窃鄙秦太守，八咏聊同沈隐侯。

《虔州八境图》八首

涛头寂寞打城还，章贡台前暮霭寒。
倦客登临无限思，孤云落日是长安。

《虔州八境图》八首

白鹊楼前翟作堆，萦云岭路若为开。
故人应在千山外，不寄梅花远信来。

《虔州八境图》八首

朱楼深处日微明，皂盖归时酒半醒。
薄暮渔樵人去尽，碧溪青嶂v螺亭。

《虔州八境图》八首

使君那暇日参禅，一望丛林一怅然。
成佛莫教灵运後，著鞭从使祖生先。

《虔州八境图》八首

却从尘外望尘中，无限楼台烟雨蒙。
山水照人迷向背，只寻孤塔主西东。

《虔州八境图》八首

云烟缥缈郁孤台，积翠浮空雨半开。
想见之罘观海市，绛宫明灭是蓬莱。

《虔州八境图》八首

回峰乱嶂郁参差，云外高人世得知。
谁向空山弄明月，山中木客解吟诗。

爱玉女洞中水，既致两瓶，恐後复取而为使者见绐，因破竹为契，使寺僧藏其一，以为往来之信，戏谓之调水符

欺谩久成俗，关市有契]。
谁知南山下，取水亦置符。
古人辨淄渑，皎若鹤与凫。
吾今既谢此，但视符有无。
常恐汲水人，智出符之余。
多防竟无及，弃置为长吁。

安国寺寻春

卧闻百舌呼春风，起寻花柳村村同。
城南古寺修竹合，小房曲槛深红。
看花叹老忆年少，对酒思家愁老翁。
病眼不羞云母乱，鬓丝强理茶烟中。
遥知二月王城外，玉仙洪福花如海。
薄罗匀雾盖新妆，快马争风鸣杂佩。
玉川先生真可怜，一生耽酒终无钱。
病过春风九十日，独抱添丁看花发。

安国寺浴

老来百事懒，身垢犹念浴。
衰发不到耳，尚烦月一沐。
山城足薪炭，烟雾蒙汤谷。
尘垢能几何，然脱羁梏。
披衣坐小阁，散发临修竹。
心困万缘空，身安一床足。
岂惟忘净秽，兼以洗荣辱。
默归毋多谈，此理观要熟。

安老亭诗

桥下幽亭近水寒，倩谁□字在楣端。
市廛得此尤堪隐，老者於今只自安。
饭後徐行扶竹杖，倦来稳坐倚蒲团。
眼明能展锺王帖，绝胜前人映雪看。

安期生

安期本策士，平日交蒯通。
尝干重瞳子，不见隆准公。
应如鲁仲连，抵掌吐长虹。
难堪踞床洗，宁挹扛鼎雄。
事既两大缪，飘然镊遗风。
乃知经世士，出世或乘龙。
岂比山泽J，忍饥啖柏松。
纵使偶不死，正堪为仆僮。
茂陵秋风客，望祖犹蚁蜂。
海上如瓜枣，可闻不可逢。

安州老人食蜜歌

安州老人心似铁，老人心肝小儿舌。
不食五谷惟食蜜，笑指蜜蜂作檀越。
蜜中有诗人不知，千花百草争含姿。
老人咀嚼时一吐，还引世间痴小儿。
小儿得诗如得蜜，蜜中有药治百疾。
东坡先生取人廉，几人相欢几人嫌。
恰似饮茶甘苦杂，不如食蜜中边甜。
因君寄与双龙饼，镜空一照双龙影。
三吴六月水如汤，老人心似双龙井。

八月七日，初入赣，过惶恐滩

七千里外二毛人，十八滩头一叶身。
山忆喜欢劳远梦，地名惶恐泣孤臣。
长风送客添帆腹，积雨浮舟减石鳞。
便合与官充水手，此生何止略知津。

八月十七日，复登望海楼，自和前篇，是日榜出，余与试官两人复留五首

楼上烟云怪不来，楼前飞纸落成堆。
非关文字须重看，却被江山未放回。

八月十七日，复登望海楼，自和前篇，是日榜出，余与试官两人复留五首

眼昏烛暗细行斜，考阅精强外已夸。
明日失杯君莫怪，早知安足不成蛇。

八月十七日，复登望海楼，自和前篇，是日榜出，余与试官两人复留五首

乱山遮晓拥千层，睡美初凉撼不＊。
昨夜酒行君屡叹，定知归梦到吴兴。

八月十七日，复登望海楼，自和前篇，是日榜出，余与试官两人复留五首

天台桂子为谁香，倦听空阶点夜凉。
赖有明朝看潮在，万人空巷斗新妆。

八月十七日，复登望海楼，自和前篇，是日榜出，余与试官两人复留五首

秋花不见眼花红，身在孤舟兀兀中。
细雨作寒知有意，未教金菊出蒿蓬。

八月十七日，天竺山送桂花，分赠元素

月缺霜浓细蕊乾。此花元属玉堂仙。
鹫峰子落惊前夜，蟾窟枝空记昔年。
破山僧怜耿介，练裙溪女斗清妍。
愿公采撷纫幽佩，莫遣孤芳老涧边。

八月十日夜看月有怀子由并崔度贤良

宛丘先生自不饱，更笑老崔穷百巧。
一更相过三更归，古柏阴中看参昴。
去年举君苜蓿盘，夜倾闽酒赤如丹。
今年还看去年月，露冷遥知范叔寒。
典衣自种一顷豆，那知积雨生科斗。
归来四壁草虫鸣，不如王江常饮酒。

八月十五看潮五绝

定知玉兔十分圆，已作霜风九月寒。
寄语重门休上钥，夜潮留向月中看。

八月十五看潮五绝

万人鼓噪慑吴侬，犹是浮江老阿童。
欲识潮头高几许，越山浑在浪花中。

八月十五看潮五绝

江边身世两悠悠，久与沧波共白头。
造物亦知人易老，故教江水向西流。

八月十五看潮五绝

吴儿生长狎涛渊，冒利轻生不自怜。
东海若知明主意，应教斥卤变桑田。

八月十五看潮五绝

江神河伯两醯鸡，海若东来气吐霓。
安得夫差水犀手，三千强弩射潮低。

八阵碛

平沙何茫茫，仿佛见石。
纵横满江上，岁岁沙水啮。
孔明死已久，谁复辨行列。
神兵非学到，自古不留诀。
至人已心悟，后世徒妄说。
自从汉道衰，蜂起尽奸杰。
英雄不相下，祸难久连结。
驱民市无烟，战野江流血。
万人赌一掷，杀尽如沃雪。
不为久远计，草草常无法。
孔明最后起，意欲扫群孽。
崎岖事节制，隐忍久不决。
志大遂成迂，岁月去如瞥。
六师纷未整，一旦英气折。
惟余八阵图，千古壮夔峡。

跋姜君弼课册

云兴天际，炊若车盖。
凝□未瞬，弥漫K□。
惊雷出火，乔木麋碎。
殷地k空，万夫皆废。
溜绠四坠，日中见昧。
移晷而收，野无完块。

跋王进叔所藏画五首徐熙杏花

江左风流王谢家，尽携书画到天涯。
却因梅雨丹青暗，洗出徐熙落墨花。

罢徐州，往南京，马上走笔寄子由五首

吏民莫扳援，歌管莫凄咽。
吾生如寄耳，宁独为此别。
别离随处有，悲恼缘爱结。
而我本无恩，此涕谁为设。
纷纷等儿戏，鞭镫遭割截。
道边双石人，几见太守发。
有知当解笑，抚掌冠缨绝。

罢徐州，往南京，马上走笔寄子由五首

父老何自来，花枝袅长红。
洗盏拜马前，请寿使君公。
前年无使君，鱼鳖化儿童。
举鞭谢父老，正坐使君穷。
穷人命分恶，所向招灾凶。
水来非吾过，去亦非吾功。

罢徐州，往南京，马上走笔寄子由五首

古汴从西来，迎我向南京。
东流入淮泗，送我东南行。
暂别复还见，依然有余情。
春雨涨微波，一夜到彭城。
过我黄楼下，朱栏照飞＊。
可怜洪上石，谁听月中声。

罢徐州，往南京，马上走笔寄子由五首

前年过南京，麦老樱桃熟。
今来旧游处，樱麦半黄绿。
岁月如宿昔，人事几反覆。
青衫老从事，从稳生髀肉。
联翩阅三守，迎送如转毂。
归耕何时决，田舍我已卜。

罢徐州，往南京，马上走笔寄子由五首

卜田向何许，石佛山南路。
下有尔家川，千畦种粳。
山泉宅龙蜃，平地走膏乳。
异时亩一金，近欲为逃户。
逝将解簪绂，卖剑买近具。
故山岂不怀，废宅生蒿。
便恐桐乡人，长祠仲卿墓。

白帝庙

朔风催入峡，惨惨去何之？
共指苍山路，来朝白帝祠。
荒城秋草满，古树野藤垂。
浩荡荆江远，凄凉蜀客悲。
迟回问风俗，涕泗悯兴衰。
故国依然在，遗民岂复知。
一方称警跸，万乘拥旌旗。
远略初吞汉，雄心岂在夔。
崎岖来野庙，闵默愧当时。
破甑蒸山麦，长歌唱竹枝。
荆邯真壮士，吴柱本经师。
失计虽无及，图王固已奇。
犹余帝王号，皎皎在门楣。

白鹤峰新居欲成，夜过西邻翟秀才，二首

林行婆家初闭户，翟夫子舍尚留关。
连娟缺月黄昏後，缥缈新居紫翠间。
击闷岂无罗带水，割愁还有剑山。
中原北望无归日，邻火村舂自往还。

白鹤峰新居欲成，夜过西邻翟秀才，二首

瓮间毕卓防偷酒，壁後匡衡不点灯。
待凿平江百尺井，要分清暑一壶冰。
佐卿恐是归来鹤，次律宁非过去僧。
他日莫寻王粲宅，梦中来往本何曾。

白鹤山新居，凿井四十尺，遇磐石，石尽，乃得泉

海国困蒸溽，新居利高寒。
以彼陟降劳，易此寝处干。
但苦江路峻，常惭汲腰酸。
LL烦四夫，硗硗鄄懵汀
弥旬得寻丈，下有青石磐。
终日但迸火，何时见飞澜。
丰我粲与醪，利汝椎与钻。
山石有时尽，我意殊未阑。
今朝僮仆喜，黄土复可抟。
晨瓶得雪乳，暮瓮停冰湍。
我生类如此，何适不艰难。
一勺亦天赐，曲肱有余欢。

白鹤吟留钟山觉海

白鹤声可怜，红鹤声可恶。
白鹤招不来，红鹤挥不去。
长松受秽死，乃以红鹤故。
北山道人曰：吾何为而喜？
恶者自恶，吾何为而怒？
去自去耳，吾何驶而追？
来自来耳，吾何妨而拒？
吾岂厌喧而求静？吾岂好丹而非素？
汝谓松死，吾无依焉，
吾方舍阴而坐露。

白水山佛迹岩

何人守蓬莱，夜半失左股。
浮山若鹏蹲，忽展垂天羽。
根株互连络，崖峤争吞吐。
神工自炉x，融液相缀补。
至今余隙罅，流出千斛乳。
方其欲合时，天匠麾月斧。
帝觞分余沥，山骨醉后土。
峰峦尚开阖，涧谷犹呼舞。
海风吹未凝，古佛来布武。
当时汪冈氏，投足不盖拇。
青莲虽不见，千古落花雨。
双溪汇九折，万马腾一鼓。
奔雷溅玉雪，潭洞开水府。
潜鳞有饥蛟，掉尾取渴虎。
我来方醉後，濯足聊戏侮。
回风卷飞雹，掠面过强弩。
山灵莫恶剧，微命安足赌。
此山吾欲老，慎勿厌求取。
溪流变春酒，与我相宾主。
当连青竹竿，下灌黄精圃。

白塔铺歇马

甘山庐阜郁相望，林隙熹微漏日光。
吴国晚蚕初断叶，占城蚤稻欲移秧。
迢迢涧水随人急，冉冉岩花扑马香。
望眼尽从飞鸟远，白云深处是吾乡。

百步洪二首

长洪斗落生跳波，轻舟南下如投梭。
水师绝叫凫雁起，乱石一线争磋磨。
有如兔走鹰隼落，骏马下注千丈坡。
断弦离柱箭脱手，飞电过隙珠翻荷。
四山眩转风掠耳，但见流沫生千涡。
M中得乐虽一快，何意水伯夸秋河。
我生乘化日夜逝，坐觉一念逾新罗。
纷纷争夺醉梦里，岂信荆棘埋铜驼。
觉来俯仰失千劫，回视此水殊委蛇。
君看岩边苍石上，古来篙眼如蜂窠。
但应此心无所住，造物虽驶如吾何。
回船上马各归去，多言DD师所呵。

百步洪二首

佳人未肯回秋波，幼舆欲语防飞梭。
轻舟弄水买一笑，醉中荡桨肩相摩。
不学长安闾里侠，貂裘夜走胭脂坡。
独将诗句拟鲍谢，涉江共采秋江荷。
不知诗中道何语，但觉两颊生微涡。
我时羽服黄楼上，坐见纤女初斜河。
归来笛声满山谷，明月正照金叵罗。
奈何舍我入尘土，扰扰毛群欺卧驼。
不念空斋老病叟，退食谁与同委蛇。
时来洪上看遗迹，忍见屐齿青苔窠。
诗成不觉双泪下，悲吟相对惟羊何。
欲遣佳人寄锦字，夜寒手冷无人呵。

柏

故园多珍木，翠柏如蒲苇。
幽囚无与乐，百日看不已。
时来拾流胶，未忍践落子。
当年谁所种，少长与我齿。
仰视苍苍干，所阅固多矣。
应见李将军，胆落温御史。

柏家渡

柏家渡西日欲落，青山上下猿鸟乐。
欲因新月望吴云，遥看北斗挂南岳。
一梦炙氖秋，古人不死终未休。
草舍萧条谁与语，香风吹过白苹州。

柏石图诗

柏生两石间，天命本如此。
虽云生之艰，与石相终死。
韩子俯仰人，但爱平地美。
土膏扎D壤，成坏几何耳。
君看此槎牙，岂有可移理。
苍龙转玉骨，黑虎抱金。
书师亦可人，使我毛发起。
当年落筚意，正欲饥韩子。

柏堂

道人手种几生前，鹤骨龙筋尚宛然。
双干一先神物化，九朝三见太平年。
忽惊华构依岩出，乞与佳名到处传。
此柏未枯君记取，灰心聊伴小乘禅。

半山亭

登岭势巍巍，莲峰太华齐。
凭栏红日早，回首白云低。
松柏月中老，猿猴物外啼。
禅师吟绝后，千古指人迷。

半月泉苏轼、曹辅、刘季孙、鲍朝懋、郑嘉会、苏固同游，元佑六年三月十一日

请得一日假，来游半月泉。
何人施大手，擘破水中天。

宝墨亭

山阴不见换鹅经，京口空传鹤铭。
潇洒谪仙来作郡，风流太守为开亭。
两篇玉蕊尘初涤，四体银钩迹尚青。
我久临池无所得，愿观遗法快沉冥。

宝山昼睡

七尺顽躯走世尘，十围便腹贮天真。
此中空洞浑无物，何止容君数百人。

北归度岭寄子由

青松盈尺间香梅，尽是先生去後栽。
应笑来时无一物，手携拄杖却空回。

北山广智大师，回自都下，过期而归，时率开祖、无悔同访之，因留渌净堂、竹鹤二绝

渌净堂前竹，秋期赴白云。
不知缘底事，一日可无君。

北山广智大师，回自都下，过期而归，时率开祖、无悔同访之，因留渌净堂、竹鹤二绝

渌净堂前鹤，孤栖守竹轩。
胸中无限事，恨汝不能言。

北寺

唐初传有此，乱後不留碑。
畏虎关门早，无村得米迟。
山泉自入瓮，野桂不胜炊。
信美那能久，应先学忍饥。

北寺悟空禅师塔

已将世界等微尘，空里浮花梦里身。
岂为龙颜更分别，只应天眼识天人。

北园

汉水巴山乐有余，一麾从此首归途。
北园草木凭君问，许我他年作主无？

被酒独行，遍至子云威徽先觉四黎之舍，三首

半醒半醉问诸黎，竹刺藤梢步步迷。
但寻牛矢觅归路，家在牛栏西复西。

被酒独行，遍至子云威徽先觉四黎之舍，三首

总角黎家三四童，口吹葱叶送迎翁。
莫作天涯万里意，溪边自有舞雩风。

被酒独行，遍至子云威徽先觉四黎之舍，三首

符老风情奈老何，朱颜灭尽鬓丝多。
投梭每困东邻女，换扇惟逢春梦婆。

被命南迁，途中寄定武同僚

人事千头及万头，得时何喜失时忧。
只知紫绶三公贵，不觉黄粱一梦游。
适见恩纶临定武，忽遭分职赴英州。
南行若到江干侧，休宿浔阳旧酒楼。

碧落洞

槎牙乱峰合，晃荡绝壁横。
遥知紫翠间，古来仙释并。
阳崖射朝日，高处连玉京。
阴谷叩白月，梦中游化城。
果然石门天，中有银河倾。
幽龛入窈窕，别户穿虚明。
泉流下珠i，乳盖交缦缨。
我行畏人知，恐为仙者迎。
小语辄响答，空山白云惊。
策杖归去来，治具烦方平。

臂痛谒告，作三绝句示四君子

公退清闲如致仕，酒余欢适似还乡。
不妨更有安心病，卧看萦帘一炷香。

臂痛谒告，作三绝句示四君子

心有何求遣病安，年来古井不生澜。
祗愁戏瓦闲童子，却作泠泠一水看。

臂痛谒告，作三绝句示四君子

小阁低窗卧宴温，了然非默亦非言。
维摩示病吾真病，谁识东坡不二门。



辩才老师退居龙井，不复出入。余往见之。尝出，至风篁岭。左右惊曰｀远公复过虎溪矣＇辩才笑曰｀杜子美不云乎U与子成二老，来往亦风流＇因作亭岭上，名曰过溪，亦曰二老，谨次辩才韵赋诗一首

日月转双毂，古今同一丘。
惟此鹤骨老，凛然不知秋。
去住两无碍，人天争挽留。
去如龙出山，雷雨卷潭湫。
来如珠还浦，鱼鳖争骈头。
此生暂寄寓，常恐名实浮。
我比陶令愧，师为远公优。
送我还过溪，溪水当逆流。
聊使此山人，永记二老游。
大千在掌握，宁中别离忧。

表弟程德孺生日

仗下千官散紫庭，微闻偶语说苏程。
长身自昔传甥舅，寿骨遥知是弟兄。
曾活万人宁望报，只求五亩却归耕。
四朝遗老凋零尽，鹤发他年几个迎。

别东武流杯

莫笑官居如传舍，故应人世等浮云。
百年父老知谁在，惟有双松识使君。

别海南黎民表

我本海南民，寄生西蜀州。
忽然跨海去，譬如事远游。
平生生死梦，三者无劣优。
知君不再见，欲去且少留。

别黄州

病疮老马不任Z，犹向君王得敝帏。
桑下岂无三宿恋，樽前聊与一身归。
长腰尚载撑肠米，阔领先裁盖瘿衣。
投老江湖终不失，来时莫遣故人非

别岁

故人适千里，临别尚迟迟。
人行犹可复，岁行那可追。
问岁安所之，远在天一涯。
已逐东流水，赴海归无时。
东邻酒初熟，西舍彘亦肥。
且为一日欢，慰此穷年悲。
勿嗟旧岁别，行与新岁辞。
去去忽回顾，还君老与衰。

别择公

黍离不复闵宗周，何暇雷塘吊一丘。
若问西来师祖意，竹西歌吹是扬州。

别子由三首兼别迟

知君念我欲别难，我今此别非他日。
风里杨花虽未定，雨中荷叶终不湿。
三年磨我费百书，一见何止得双璧。
愿君亦莫嗟留滞，六十小劫风雨疾。

别子由三首兼别迟

先君昔爱洛城居，我今亦过嵩山麓。
水南卜筑吾岂敢，试向伊川买修竹。
又闻缑山好泉眼，傍市穿林泻冰玉。
遥想茅轩照水开，两翁相对清如鹄。

别子由三首兼别迟

两翁归隐非难事，惟要传家好儿子。
忆昔汝翁如汝长，笔头一落三千字。
世人闻此皆大笑，慎勿生儿两翁似。
不知樗栎荐明堂，何以盐车压千里。

丙子重九二首

三年瘴海上，越峤真我家。
登山作重九，蛮菊秋未花。
惟有黄茅浪，堆垄生坳。
酒b众毒，酸甜如梨稀
何以侑一樽，怜翁馈蛙蛇。
亦复强取醉，欢谣杂悲嗟。
今年吁恶岁，僵仆如乱麻。
此会我虽健，狂风卷朝霞。
使我如霜月，孤光挂天涯。
西湖不欲往，暮树号寒鸦。

丙子重九二首

穷途不择友，过眼如乱云。
余子谁复数，坐阅两使君。
共饮去年堂，俯看秋水纹。
此水与此人，相追两VV。
老去各休息，造化嗟长勤。
佳哉此令节，不惜与子分。
何以娱我客，游鱼在清濉
水师三百指，铁网欲掩群。
获多虽一快，买放尤可欣。
此乐真不朽，明年我归耘。

病後醉中

病为兀兀安身物，酒作逢逢入脑声。
堪笑钱塘十万户，官家付与老书生。



病中独游净慈，谒本长老，周长官以诗见寄，仍邀游灵隐，因次韵答之

卧闻禅老入南山，净扫清风五百间。
我与世疏宜独往，君缘诗好不容攀。
自知乐事年年减，难得高人日日闲。
欲问云公觅心地，要知何处是无还。

病中闻子由得告不赴商州三首

病中闻汝免来商，旅雁何时更著行。
远别不知官爵好，思归苦觉岁年长。
著书多暇真良计，从宦无功漫去乡。
惟有王城最堪隐，万人如海一身藏。

病中闻子由得告不赴商州三首

近从章子闻渠说，苦道商人望汝来。
说客有灵惭直道，逋翁久没厌凡才。
夷音仅可通名姓，瘿俗无由辨颈腮。
答策不堪宜落此，上书求免亦何哉。

病中闻子由得告不赴商州三首

辞官不出意谁知，敢向清时怨位卑。
万事悠悠付杯酒，流年冉冉入霜髭。
策曾忤世人嫌汝，易可忘忧家有师。
此外知心更谁是，梦魂相觅苦参差。

病中夜读朱博士诗

病眼乱灯火，细书数尘沙。
君诗如秋露，净我空中花。
古语多妙寄，可识不可夸。
巧笑在Z颊，哀音余掺挝。
曾坑一掬春，紫饼供千家。
悬知贵公子，醉眼无真茶。
崎岖烂石上，得此一寸芽。
缄封勿浪出，汤老客未嘉。

病中游祖塔院

紫李黄瓜村路香，乌纱白葛道衣凉。
闭门野寺松阴转，枕风轩客梦长。
因病得闲殊不恶，安心是药更无方。
道人不惜阶前水，借与匏樽自在尝。

溪石

墨突不暇黔，孔席未尝暖。
安知渭上叟，跪石留双_。
一朝婴世故，辛苦平多难。
亦欲就安眠，旅人讥客懒。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

索漠齐安郡，从来著放臣。
如何风雪里，更送独归人。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

瘦骨寒将断，衰髯摘更稀。
未甘为死别，犹恐得生归。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

日上气暾江，雪晴光眩野。
记取到家时，锄i吾正把。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

月明穿破裘，霜气涩孤剑。
归来闭户坐，默数来时店。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

诸兄无可寄，一语会须酬。
晚岁俱黄发，相看万事休。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

故人如念我，为说瘦栾栾。
尚有身为患，已无心可安。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

吾兄喜酒人，今汝亦能饮。
一杯归诵此，万事邯郸枕。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

东阡在何许，寒食江头路。
哀哉魏城君，宿草荒新墓。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

临分亦泫然，不为穷途泣。
东阡时一到，莫遣牛羊入。