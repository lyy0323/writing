【卷26】

与叶淳老、侯敦夫、张秉道同相视新河，秉道有诗，次韵二首

君不见元帅府前罗万戟，涛头未顺千弩射。
至今凤皇山下路，长借一箭开两翼。
我凿西湖还旧观，一眼已尽西南碧。
又将回夺浮山险，千艘夜下无南北。
坐陈三策本人谋，惟留一诺待我画。
老病思归真暂寓，功名如幻终何得。
从来自笑画蛇足，此事何殊食鸡肋。
怜君嗜好更迂阔，得我新诗喜折屐。
江湖粗了我径归，余事后来当润色。
一庵闲卧洞霄宫，井有丹砂水长赤。

与叶淳老、侯敦夫、张秉道同相视新河，秉道有诗，次韵二首

荆溪父老愁三害，下斩长蛟本无赖。
平生倔强韩退之，文字犹为鳄鱼戒。
石门之役万金耳，首鼠不为吾已隘。
江湖开塞古有数，两鹄飞来告成坏。
劝农使者非常人，一言已破黎民骇。
上饶使君更超轶，坐睨浮山袜累块。
髯张乃我结袜生，诗酒淋漓出狂怪。
我作水衡生作丞，他日归朝同此拜。
棕笋

与赵、陈同过欧阳叔弼新治小斋，戏作

江湖渺故国，风雨倾旧庐。
东来三十年，愧此一束书。
尺椽亦何有，而我常客居。
羡君开此室，容膝真有余。
拊床琴动摇，弄笔作明虚。
後夜龙作雨，天明雪填渠。
梦回闻剥啄，谁乎赵陈予。
添丁走沽酒，通德起挽蔬。
主孟当啖我，玉鳞金尾鱼。
一醉忘其家，此身自cX。

与正辅游香积寺

越山少松竹，常苦野火厄。
此峰独苍然，感荷佛祖力。
茯苓无人采，千岁化琥珀。
幽光发中夜，见者惟木客。
我岂无长，真赝苦难识。
灵苗与毒草，疑似在毫发。
把玩竟不食，弃置长太息。
山僧类有道，辛苦常谷汲。
我惭作机舂，凿破混沌穴。
幽寻恐不继，书板记岁月。

与周长官、李秀才游径山，二君先以诗见寄，次其韵二首

少年饮红裙，酒尽推不去。
呼来径山下，试与洗尘雾。
凝马惜障泥，临流不肯渡。
独有汝南君，从我无朝暮。
肯将红尘脚，暂著白云屦。
嗟我与世人，何异笑百步。
功名一破甑，弃置何用顾。
更凭陶靖节，往问征夫路。

与周长官、李秀才游径山，二君先以诗见寄，次其韵二首

龙亦恋故居，百年尚来去。
至今雨雹夜，殿风缠雾。
而我弃乡国，大江忘北渡。
便欲此山前，筑室安迟暮。
又恐太幽独，岁晚霜入屦。
同游得李生，仄足随蹇步。
孔明不自爱，临老起三顾。
吾归便却扫，谁踏门前路。

与子由同游寒溪西山

散人出入无町畦，朝游湖北暮淮西。
高安酒官虽未上，两脚垂欲穿尘泥。
与君聚散若云雨，共惜此日相提携。
千摇万兀到樊口，一箭放溜先凫s。
层层草木暗西岭，浏浏霜雪鸣寒溪。
空山古寺亦何有，归路万顷青玻璃。
我今漂泊等鸿雁，江南江北无常栖。
幅巾不拟过城市，欲踏径路开新蹊。
却忧别后不忍到，见子行迹空余凄。
吾侪流落岂天意，自坐迂阔非人挤。
行逢山水辄羞叹，此去未免勤盐~。
何当一遇李八百，相哀白发分刀圭。

雨

风师挟帝令，号呼肆徂征。
云师畏推逐，蓄意不敢争。
雨师旷厥官，所苟朝夕生。
帝眷一夕回，旱议旦暮行。
翻然沛膏泽，夜半来无声。
青秧发广亩，白水涵孤城。

雨后行菜圃

梦回闻雨声，喜我菜甲长。
平明江路湿，并岸飞两桨。
天公真富有，乳膏泻黄壤。
霜根一蕃滋，风叶渐俯仰。
未任筐_载，已作杯盘想。
艰难生理窄，一味敢专飨。
小摘饭山僧，清安寄真赏。
芥蓝如菌蕈，脆美牙颊响。
白菘类羔豚，冒土出蹯掌。
谁能视火候，小灶当自养。

雨晴後，步至四望亭下鱼池上，遂自乾明寺前东冈上归，二首

雨过浮萍合，蛙声满四邻。
海棠真一梦，梅子欲尝新。
拄杖闲挑菜，秋千不见人。
殷勤木芍药，独自殿余春。

雨晴後，步至四望亭下鱼池上，遂自乾明寺前东冈上归，二首

高亭废已久，下有种鱼塘。
暮色千山入，春风百草香。
市桥人寂寂，古寺竹苍苍。
鹳鹤来何处，号鸣满夕阳。

雨夜宿净行院

芒鞋不踏利名场，一叶轻舟寄淼茫。
林下对床听夜雨，静无灯火照凄凉。

雨中过舒教授

疏疏帘外竹，浏浏竹间雨。
窗扉静无尘，几砚寒生雾。
美人乐幽独，有得缘无慕。
坐依蒲褐禅，起听风瓯语。
客来淡无有，洒扫凉冠履。
浓茗洗积昏，妙香净浮虑。
归来北堂，一一微萤度。
此生忧患中，一饷安闲处。
飞鸢悔前笑，黄犬悲晚悟。
自非陶靖节，谁识此闲趣。

雨中看牡丹三首

雾雨不成点，映空疑有无。
时於花上见，的走明珠。
秀色洗红粉，暗香生雪肤。
黄昏更萧瑟，头重欲相扶。

雨中看牡丹三首

明日雨当止，晨光在松枝。
清寒入花骨，肃肃初自持。
午景发浓艳，一笑当及时。
依然暮还敛，亦自惜幽姿。

雨中看牡丹三首

幽姿不可惜，后日东风起。
酒醒何所见，金粉抱青子。
千花与百草，共尽无妍鄙。
未忍污泥沙，牛酥煎落蕊。

雨中明庆赏牡丹

霏霏雨露作清妍，烁烁明灯照欲然。
明日春阴花未老，故应未忍著酥煎。

雨中邀李范庵过天竺寺作

步来禅榻畔，凉气逼团蒲。
花雨檐前乱，茶烟竹下孤。
乘闲携画卷，习静对香。
到此忽终日，浮生一事无。

雨中邀李范庵过天竺寺作

老禅趺坐处，疏竹翠泠泠。
秀色分邻舍，清阴覆佛经。
萧萧日暮雨，曳履绕方庭。

雨中游天竺灵感观音院

蚕欲老，麦半黄，
前山後山雨浪浪。农夫辍耒女废筐，
白衣仙人在高堂。

玉津园

承平苑囿杂耕桑，六圣勤民计虑长。
碧水东流还旧派，紫坛南峙表连冈。
不逢迟日莺花乱，空想疏林雪月光。
千亩何时躬帝藉，斜阳寂历锁云庄。

玉女洞

洞里吹箫子，终年守独幽。
石泉为晓镜，山月当帘钩。
岁晚杉枫尽，人归雾雨愁。
送迎应鄙陋，谁继楚臣讴。

玉盘盂

杂花狼藉占春余，芍药开时扫地无。
两寺妆成宝璎珞，一枝争看玉盘盂。
佳名会作新翻曲，绝品难逢旧画图。
从此定知年谷熟，姑山亲见雪肌肤。

玉盘盂

花不能言意可知，令君痛饮更无疑。
但持白酒劝嘉客，直待琼舟覆玉彝。
负郭相君初择地，看羊属国首吟诗。
吾家岂与花相厚，更问残芳有几枝。

玉堂栽花，周正孺有诗，次韵

故山桃李半荒榛，粗报君恩便乞身。
竹簟暑风招我老，玉堂花蕊为谁春。
纤纤翠蔓诗催发，皎皎霜葩发斗新。
只有来禽青李帖，他年留与学昼人。

郁孤台

吾生如寄耳，岭海亦闲游。
赣石三百里，寒江尺五流。
楚山微有霰，越瘴久无秋。
望断横云峤，魂飞吒雪洲。
晓钟时出寺，暮鼓各鸣楼。
归路迷千嶂，劳生阅百州。
不随猿鹤化，甘作贾胡留。
只有貂裘在，犹堪买钓舟。

郁孤台

八境见图画，郁孤如旧游。
山为翠浪涌，水作玉虹流。
日丽崆峒晓，风酣章贡秋。
丹青未变叶，鳞甲欲生洲。
岚气昏城树，滩声入市楼。
烟云侵岭路，草木半炎州。
故国千峰外，高台十日留。
他年三宿处，准拟系归舟。

浴日亭

剑气峥嵘夜插天，瑞光明灭到黄湾。
坐看阳谷浮金晕，遥想钱塘涌雪山。
已觉苍凉苏病骨，更烦沆瀣洗衰颜。
忽惊鸟动行人起，飞上升峰紫翠间。

欲往湖州，见孙莘老，别公辅、希元、彦远、醇之、穆仲

秋来欲见紫髯翁，待得梅花细萼红。
记取上元灯火夜，道人犹在水晶宫。

寓居定惠院之东，杂花满山，有海棠一株，土人不知贵也

江城地瘴蕃草木，只有名花苦幽独。
嫣然一笑竹篱间，桃李漫山总粗俗。
也知造物有深意，故遣佳人在空谷。
自然富贵出天姿，不待金盘荐华屋。
朱唇得酒晕生脸，翠袖卷纱红映肉。
林深雾暗晓光迟，日暖风轻春睡足。
雨中有泪亦凄怆，月下无人更清淑。
先生食饱无一事，散步逍遥自扪腹。
不问人家与僧舍，拄杖敲门看修竹。
忽逢绝艳照衰朽，叹息无言揩病目。
陋邦何处得此花，无乃好事移西蜀。
寸根千里不易致，衔子飞来定鸿鹄。
天涯流落俱可念，为饮一樽歌此曲。
明朝酒醒还独来，雪落纷纷那忍触。

寓居合江楼

海山葱钇佳哉，二江合处朱楼开。
蓬莱方丈应不远，肯为苏子浮江来。
江风初凉睡正美，楼上啼鸦呼我起。
我今身世两相违，西流白日东流水。
楼中老人日清新，天上岂有痴仙人。
三山咫尺不归去，一杯付与罗浮春。

御史台榆、槐、竹、柏四首榆

我行汴堤上，厌见榆阴绿。
千株不盈亩，斩伐同一束。
及居幽囚中，亦复见此木。
蠹皮溜秋雨，病叶埋墙曲。
谁言霜雪苦，生意殊未足。
坐待春风至，飞英覆空屋。

元丰七年，有诏京东、淮南筑高丽亭馆，密、海二州，骚然有逃亡者。明年，轼过之，欢其壮丽，留一绝云

檐楹飞舞垣墙外，桑柘萧条斤斧余。
尽赐昆邪作奴婢，不知偿得此人无。

元丰七年十一月十三日，与几先自竹西来访庆老，不见，独与君卿供奉、蟾知客东阁道话久之

卷卷长廊走黄叶，席帘垂地香烟歇。
主人待来终不来，火红销尽灰如雪。

元翰少卿宠惠谷帘水一器、龙团二枚，仍以新诗为贶，叹味不已，次韵奉和

岩垂匹练千丝落，雷起双龙万物春。
此水此茶俱第一，共成三绝监中人。

元祜元年二月八日，朝退，独在起居院读《汉昼妒．儒林传》，感申公故事，作小诗一绝

寂寞申公谢客时，自言已见穆生机。
绾臧下吏明堂废，又作龙钟病免归。

元日次韵张先子野见和七夕寄莘老之作

得句牛女夕，转头参尾中。
青春先入睡，白发不遗穷。
酒社我为敌，诗坛子有功。
缩头先夏鳖，实腹鄙秋虫。
莫唱裙垂绿，无人脸断红。
旧交怀贺老，新进谢终童。
袍鹘双双瑞，腰犀一一通。
小蛮知在否，试问嗫嚅翁。

元修菜

彼美君家菜，铺田绿茸茸。
豆荚圆且小，槐芽细而丰。
种之秋雨余，擢秀繁霜中。
欲花而未萼，一一如青虫。
是时青裙女，采撷何匆匆。
A之复湘之，香色蔚其。
点酒下盐豉，缕橙d姜葱。
那知鸡与豚，但恐放箸空。
春尽苗叶老，耕翻烟雨丛。
润随甘泽化，暖作青泥融。
始终不我负，力与粪壤同。
我老忘家舍，楚音变儿童。
此物独妩媚，终年系余胸。
君归致其子，囊盛勿函封。
张骞移苜蓿，适用如葵菘。
马援载薏苡，罗生等蒿蓬。
悬知东坡下，J卤化千锺。
长使齐安民，指此说两翁。

元佑癸酉八月二十七日，於建隆章净馆，书赠王觏

海上东风犯雪来，腊前先折镜湖梅。
遥思禁苑青春夜，坐待宫人画诏回。

元佑六年六月，自杭州召还，汶公馆我於东堂，阅旧诗卷，次诸公韵三首

半熟黄粱日未斜，玉堂阴合手栽花。
却寻三十年前味，未饭钟时已饭茶。

元佑六年六月，自杭州召还，汶公馆我於东堂，阅旧诗卷，次诸公韵三首

梦觉还惊韵炖龋故人来炷影前香。
鬓须白尽成何事，一帖空存老遂良。

元佑六年六月，自杭州召还，汶公馆我於东堂，阅旧诗卷，次诸公韵三首

尺一东来唤我归，衰年已迫故山期。
文章曹植今堪笑，却卷波澜入小诗。

元佑五年十二月十二日，同景文、义伯、圣途、次元、伯固、蒙仲游七宝寺，题竹上

结根岂殊众，修柯独出林。
孤高不可恃，岁晚霜风侵。

圆通禅院，先君旧游也。四月二十四日晚，至，宿焉。明日，先君忌日也。乃手写宝积献盖颂佛一偈，以赠长老M公。M公抚掌笑曰"昨夜梦宝盖飞下，著处辄出火，岂此祥乎!＂乃作是诗。院有蜀僧宣，逮事讷长老，识先君云

石耳峰头路接天，梵音堂下月临泉。
此生初饮卢山水，他日徒参雪窦禅。
袖里宝书犹未出，梦中飞盖已先传。
何人更识嵇中散，野鹤昂藏未是仙。

袁公济和刘景文《登介亭》诗，复次韵答之

昏昏堕醉梦，奈此六月溽。
君诗如清风，吹我朝睡足。
登临得佳句，江白照湖渌。
袖手独不言，默稿已在腹。
是时风雨过，霭霭云归麓。
疏星带微月，金火争见伏。
惜哉此清景，变灭不可逐。
归来读君诗，耿耿犹在目。
却思少年日，声价争场屋。
文如翻水成，赋作叉手速。
秋风起鸿雁，我亦继华躅。
那知君蹭蹬，独泣荆山玉。
相见南新道，青衫垂破幅。
早知事大谬，恨不十年读。
莫嫌冯唐老，终胜贾谊哭。
今年复为僚，旧好许重续。
升沉何足道，等是蛮与触。
共为湖山主，出入穷涧谷。
众驰君不争，人弃我所欲。
何时神武门，相约挂冠服。

约公择饮是日大风

先生生长匡庐山，山中读书三十年。
旧闻饮水师颜渊，不知治剧乃所便。
偷儿夜探黑白丸，奋髯忽逢朱子元。
半年群盗诛七百，谁信家书藏九千。
春风无事秋月闲，红妆执乐豪且妍。
紫衫玉带两部全，琵琶一抹四十弦。
客来留饮不计钱，齐人爱公如子产。
儿啼卧路呼不还，我惭山郡空留连。
牙兵部吏笑我寒，邀公饮酒公无难。
约束官奴买花钿，薰衣理发夜不眠。
晓来颠风尘暗天，我思其由岂坐悭。
作诗愧谢公笑，归来瑟缩愈不安。
要当啖公八百里，豪气一洗儒生酸。

约吴远游与姜君弼吃蕈馒头

天下风流笋饼Z，人间济楚蕈馒头。
事须莫与谬汉吃，送与麻田吴远游。

月华寺

天公胡为不自怜，结土融石为铜山。
万人采鄹绘疗，只有金帛资豪奸。
脱身献佛意可料，一瓦坐待千金还。
月华三火岂天意，至今茇舍依榛菅。
僧言此地本龙象，兴废反掌曾何艰。
高岩夜吐金碧气，晓得异石青斓斑。
坑流窟发钱涌地，暮施百镒朝千锾。
此山出宝以自贼，地脉已断天应悭。
我愿铜山化南亩，烂漫黍麦苏镊ぁ
道人修道要底物，破铛煮饭茅三间。

月兔茶

环非环，i非i，
中有迷离玉兔儿。一似佳人裙上月，
月圆还缺缺还圆，此月一缺圆何年。
君不见斗茶公子不忍斗小团，上有双衔绶带双飞鸾。

月夜与客饮杏花下

杏花飞帘散余春，明月入户寻幽人。
褰衣步月踏花影，炯如流水涵青苹。
花间置酒清香发，争挽长条落香雪。
山城酒薄不堪饮，劝君且吸杯中月。
洞箫声断月明中，惟忧月落酒杯空。
明朝卷地春风恶，但见绿叶栖残红。

阅世堂诗赠任仲微

任公镇西南，尝赠绕朝策。
当时若尽用，善阵无赫赫。
凄凉十年後，邪正久已白。
却留封德彝，天意眇难测。
象贤真骥种，号诉甘百谪。
岂云报私仇，祸福指络脉。
高才食旧德，但恐里门窄。
伤心千骑归，赠印黄壤隔。
惟有庭前桧，阅世不改色。
千年与井在，记此王粲宅。

越州张中舍寿乐堂

青山偃蹇如高人，常时不肯入官府。
高人自与山有素，不待招邀满庭户。
卧龙蟠屈半东州，万室鳞鳞枕其股。
背之不见与无同，狐裘反衣无乃鲁。
张君眼力觑天奥，能遣荆棘化堂宇。
持颐宴坐不出门，收揽奇秀得十五。
才多事少厌闲寂，卧看云烟变风雨。
笋如玉筋椹如簪，强饮且为山作主。
不忧儿辈知此乐，但恐造物怪多取。
春浓睡足午窗明，想见新茶如泼乳。

云龙山观烧得云字

丁女真水妃，寒山便火耘。
陨霜知已杀，坯户听初焚。
束Z方熠耀，敲石俄氤氲。
落点甘泉烽，横烟楚塞氛。
穷蛇上乔木，潜蛟蹑浮云。
惊飞堕伤雁，狂走迷痴＊。
谷蛰起蜩燕，山妖窜夔。
野竹爆哀声，幽桂飘冤芬。
悲同秋照蟹，快若夏燎蚊。
火牛入燕垒，燧象奔吴军。
崩腾井陉口，万马皆朱恕
摇曳骊山阴，诸姨烂红裙。
方随长风卷，忽值绝涧分。
我本山中人，习见匪独闻。
偶从二三子，来访张隐君。
君家亦何有，物象移朝曛。
把酒看飞炉，空庭落缤纷。
行观农事起，畦垄如缬纹。
细雨发春颖，严霜倒秋坟。
始知一炬力，洗尽狐兔群。

云师无著自金陵来，见余广陵，且遗余《友遁鹰马图》。将归，以诗送之，且还其画

道人自嫌三世将，弃家十年今始壮。
玉骨犹寒富贵余，漆瞳已照人天上。
去年相见古长干，众中矫矫如翔鸾。
今年过我江西寺，病瘦已作霜松寒。
朱颜不办供岁月，风中蒿火汤中雪。
好问君家黄面翁，乞得摩尼照生灭。
莫学王郎与支遁，臂鹰走马怜神骏。
还君画图君自收，不如木人骑土牛。

J谷

汉川修竹贱如蓬，斤斧何曾赦箨龙。
料得清贫馋太守，渭滨千亩在胸中。

杂诗

昔日双鸦照浅眉，如今婀娜绿云垂。
蓬莱老守明朝去，肠断帘间\n时。

再次韵答田国博部夫还二首

西郊黄土没车轮，满面风埃笑路人。
已放役夫三万指，从教积雨洗残春。

再次韵答田国博部夫还二首

枝上稀疏地上稠，忍看红糁落墙头。
风流别乘多才思，归趁西园秉烛游。

再次韵答完夫穆父

掖垣老吏识郎君，并辔天街两绝尘。
汗血固应生有种，夜光那复困无因。
岂知西省深严地，也著东坡病瘦身。
免使谪仙明月下，狂歌对影只三人。

再次韵德麟新开西湖

使君不用山鞠穷，饥民自逃泥水中。
欲将百渎起凶岁，免使X石愁扬雄。
西湖虽小亦西子，萦流作态清而丰。
千夫余力起三闸，焦陂下与长淮通。
十年憔悴尘土窟，清澜一洗啼痕空。
王孙本自有仙骨，平生宿卫明光宫。
一行作吏人不识，正似云月初朦胧。
时临此水照冰雪，莫遣白发生秋风。
定须却致两黄鹄，新与上帝开濯龙。
湖成君归侍帝侧，灯花已缀钗头虫。

再次韵曾仲锡荔支

柳花著水万浮萍，荔实周天两岁星。
本自玉肌非鹄浴，至今丹壳似猩刑。
侍郎赋咏穷三峡，妃子烟尘动四溟。
莫遣诗人说功过，且随香草附骚经。

再过常山和昔年留别诗

伛偻山前叟，迎我如迎新。
那知梦幻躯，念念非昔人。
江湖久放浪，朝市谁相亲。
却寻泉源去，桃花应避秦。

再过超然台赠太守霍翔

昔饮雩泉别常山，天寒岁在龙蛇间。
山中儿童拍手笑，问我西去何当还。
十年不赴竹马约，扁舟独与渔蓑闲。
重来父老喜我在，扶挈老幼相遮攀。
当时襁褓皆七尺，而我安得留朱颜。
问今太守为谁欤?躬持牛酒劳行役，
掮羌充国鬓未班。躬持牛酒劳行役，
无复杞菊嘲寒悭。超然置酒寻旧迹，
尚有诗赋坚顽。孤云落日在马耳，
照耀金碧开烟鬟。淇自古北流水，
跳波下濑鸣i环。愿公谈笑作石埭，
坐使城郭生溪湾。

再过泗上二首

眼明初见淮南树，十客相逢九吴语。
旅程已付夜帆风，客睡不妨背船雨。
黄甘紫蟹见江海，红稻白鱼饱儿女。
殷勤买酒谢船师，千里劳君勤转橹。

再过泗上二首

系舟淮北雨折轴，系舟淮南风断桥。
客行有期日月疾，岁事欲晚霜雪骄。
山根浪头作雷吼，缩手敢试舟师篙。
不用然犀照幽怪，要须拔剑斩长蛟。

再和

当年曹守我胶西，共厌m糟与汨泥。
自古赤丸成习俗，因公黄犊免提携。
生还各有青山兴，病起犹能小字题。
莫怪歌呼数相和，曾将狱市寄全齐。

再和

衰迟何幸得同朝，温劲如君合珥貂。
谁惜异才蒙径寸，自惭枯借凌霄。
光风泛泛初浮水，红糁离离欲缀条。
後日一樽何处共，奉常端冕作咸韶。

再和

东望海，西望湖，
山平水远细欲无。野人疏狂逐渔钓，
刺史宽大容歌呼。君恩饱暖及尔孥，
才者不闲拙者娱。穿岩度岭脚力健，
未厌山水相萦纡。三百六十古精庐，
出游无伴篮舆孤。作诗虽未造藩阈，
破闷岂不贤股h。君才敏赡兼百夫，
朝作千篇日未晡。A来湖上得佳句，
从此不看营丘图。知君箧椟富有余，
莫惜锦绣偿菅蘧。穷多斗险谁先逋，
赌取名画不用摹。

再和

与君流落偶还朝，过眼纷纶七叶貂。
莫笑华颠羞采胜，几人黄坏隔青霄。
行吟未许穷骚雅，坐啸犹能出教条。
记取明年江上郡，五更春枕梦春韶。

再和并答杨次公

陈海上妙高峰，二老遥知说此翁。
聊复舣舟寻紫翠，不妨持节散陈红。
高怀却有云门兴，好句真傅雪窦风。
唱我三人无谱曲，冯夷亦合舞幽宫。

再和二首

眼花错莫鬓霜匀，病马羸骖只自尘。
奉引拾遗叨侍从，思归少傅羡朱陈。
衰年壮观空惊目，险韵清诗苦斗新。
最後数篇君莫厌，捣残椒桂有余辛。

再和二首

置酒未逢休沐，便同越北燕南。
且复歌呼相加，隔墙知是曹参。

再和二首

丹青已是前世，竹石时窥一斑。
五字当还靖节，数行谁似高闲。

再和二首

忆观沧海过东莱，日照三山迤逦开。
桂观飞楼凌雾起，仙幢宝盖拂天来。
不闻宫漏催晨箭，但觉檐阴转古槐。
供奉清班非老处，会稽何日乞方回。

再和潜师

化工未议苏群槁，先向寒梅一倾倒。
江南无雪春瘴生，为散冰花除热恼。
风清月落无人见，洗妆自趁霜钟早。
惟有飞来双白鹭，玉羽琼枝斗清好。
吴山道人心似水，眼净尘空无可埽。
故将妙语寄多情，横机欲试东坡老。
东坡习气除未尽，时复长篇书小草。
且撼长条餐落英，忍饥未拟穷呼昊。

再和杨公济梅花十绝

一枝风物便清和，看尽千林未觉多。
结习已空从著袂，不须天女问云何。

再和杨公济梅花十绝

天教桃李作舆台，故遣寒梅第一开。
凭仗幽人收艾纳，国香和雨入青苔。

再和杨公济梅花十绝

白发思家万里回，小轩临水为花开。
故应剩作诗千首，知是多情得得来。

再和杨公济梅花十绝

人去残英满酒樽，不堪细雨湿黄昏。
夜寒那得穿花蝶，知是风流楚客魂。

再和杨公济梅花十绝

春入西湖到处花，裙腰芳草抱山斜。
盈盈解佩临烟浦，脉脉当垆傍酒家。

再和杨公济梅花十绝

莫向霜晨怨未开，白头朝夕自相催。
斩新一朵含风露，恰似西厢待月来。

再和杨公济梅花十绝

洗尽铅华见雪肌，要将真色斗生枝。
檀心已作龙涎吐，玉颊何劳獭髓医。

再和杨公济梅花十绝

湖面初惊片片飞，樽前吹折最繁枝。
何人会得春风意，怕见梅黄雨细时。

再和杨公济梅花十绝

长恨漫天柳絮轻，只将飞舞占清明。
寒梅似与春相避，未解无私造物情。

再和杨公济梅花十绝

北客南来岂是家，醉看参月半横斜。
他年欲识吴姬面，秉烛三更对此花。

再送二首

使君九万击鹏鲲，肯为阳关一断魂。
不用宽心九千里，安西都护国西门。

再送二首

余刃西屠横海鲲，应余诗谶是游魂。
归来趁别陶弘景，看挂衣冠神武门。

再用前韵

罗浮山下梅花村，玉雪为骨冰为魂。
纷纷初疑月桂树，耿耿独与参横昏。
先生索居江海上，悄如病鹤栖荒园。
天香国艳肯相顾，知我酒熟诗清温。
蓬莱宫中花鸟使，绿衣倒挂扶桑暾。
抱丛窥我方醉卧，故遣啄木先敲门。
麻姑过君急扫洒，鸟能歌舞花能言。
酒醒人散山寂寂，惟有落蕊黏空樽。

再用前韵

乐天双鬓如霜菅，始知谢遣素与蛮。
我兄绿发蔚如故，已了梦幻齐人间。
蛾眉劝酒聊尔耳，处仲太忍茂弘孱。
三杯径醉便归卧，海上知复几往还。
连娟六ㄠ趁蹋g，杳眇三叠萦阳关。
酒醒梦断何所有，落花流水空青山。
忽惊铙鼓发夜半，明月不许幽人攀。
赠行无物惟一语，莫遣瘴雾侵云鬟。
罗浮道人一倾盖，欲击白日留君颜。
应知我是香案吏，他年许缀蓬莱班。

再用前韵寄莘老

君不见夷甫开三窟，不如长康号痴绝。
痴人自得终天年，智士死智罪莫雪。
困穷谁要卿料理，举头看山笏挂颊。
野凫翅重自不飞，黄鹤何事两翼垂。
泥中相从岂得久，今我不往行恐迟。
江夏无双应未去，恨无文字相娱嬉。

再用数珠韵赠老

嗣宗虽不言，叔宝犹理遣。
东坡但熟睡，一夕一展转。
南迁昔虞翻，却扫今冯衍。
古佛既手提，诸方皆席卷。
当年清隐老，鹤瘦龟不喘。
和我弹丸诗，百发亦百反。
耆年日雕丧，但有犊角茧。
时来窥方丈，共笑虎毛浅。

再游陉山

老人登山汗如濯，倒床困卧呼不觉。
觉来五鼓日三竿，始信孤云天一握。
平生未省出艰险，两足惯曾行荦确。
含晖亭上望东溟，R霄峰头挹南岳。
共爱丝杉翠丝乱，谁见玉芝红玉琢。
白云何事自来往，明月长圆无晦朔。
冢上鸡鸣犹忆钦，山前凤舞远徵璞。
雪窗驯兔元不死，烟岭孤猿苦难捉。
从来白足傲死生，不怕黄巾把刀槊。
榻上双痕凛然在，剑头一珊涡虢恰
嗟我昏顽晚闻道，与世龃龉空多学。
灵水先除眼界花，清诗为洗心源浊。
骚人未要逃竞病，禅老但喜闻剥啄。
此生更得几回来，从今有暇无辞数。

在彭城日，与定国为九日黄楼之会。今复以是日，相遇於宋。凡十五年，忧乐出处，有不可胜言者。而定国学道有得，百念灰冷，而颜益壮，顾予衰病，心形俱悴，感之作诗

菊盏萸囊自古传，长房宁复是J仙。
应从汉武横汾日，数到刘公戏马年。
对玉山人今老矣，见恒河性故依然。
王郎九日诗千首，今赋黄楼第二篇。

枣

居人几番老，枣树未成槎。
汝长才堪轴，吾归已及瓜。

赠包安静先生茶二首

皓色生瓯面，堪称雪见羞。
东坡调诗腹，今夜睡应休。

赠包安静先生茶二首

建茶三十片，不审味如何。
奉赠包居士，僧房战睡魔。

赠别

青鸟衔巾久欲飞，黄莺别主更悲啼。
殷勤莫忘分携处，湖水东边凤岭西。

赠蔡茂先

京城三日雨留人，吴市门前访子真。
赤脚长须俱好事，新诗软语坐生春。
邺侯久有牙签富，太史犹探禹穴新。
不惜为君挥尺素，却忧善守备三邻。

赠常州报恩长老二首

碧玉碗盛红玛瑙，井华水养石菖蒲。
也知法供无穷尽，试问禅师得饱无。

赠常州报恩长老二首

荐福老怀真巧便，净慈两本更尖新。
凭师为作铁门限，准备人间请话人。



