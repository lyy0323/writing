【卷06】

次韵王雄州还朝留别

老李威名八十年，壁间精悍见遗颜。
自闻出守风流似，稍觉承平气象还。
但遣诗人歌m杜，不妨侍女唱阳关。
内朝接武知何日，白发羞归供奉班。

次韵王雄州送侍其泾州

威声又数中兴年，二虏行当一矢联。
闻道名城得真将，故应惊羽落空弦。
追锋归去雄三卫，授钺重来定十连。
别酒回头便陈迹，号呶端合发初筵。

次韵王郁林

晚途流落不堪言，海上春泥手自翻。
汉使节空余皓首，故侯瓜在有颓垣。
平生多难非天意，此去残年尽主恩。
误辱使君相擦拭，宁闻老鹤更乘轩。

次韵王震

携文过我治平间，雾豹当时始一斑。
闻道吹嘘借余论，故教流落得生还。
清篇带月来霜夜。妙语先春发病颜。
诗酒暮年犹足用，竹林高会许时攀。

次韵王忠玉游虎丘绝句三首

当年大白此相浮，老守娱宾得二丘。
白发重来故人尽，空余丛桂小山幽。

次韵王忠玉游虎丘绝句三首

青盖红旗映玉山，新诗小草落玄泉。
风流使者人争看，知有真娘立道边。

次韵王忠玉游虎丘绝句三首

舞衫歌扇转头空，只有青山杳霭中。
若共吴王斗百草，使君未敢借惊鸿。

次韵王仲至喜雪御筵

三军喜气铄飞花，睡起空惊月在沙。
未集骅骝金腰，故残T鹊玉横斜。
偶还仗内身如寄，尚忆江南酒可赊。
宣劝不多心自醉，强扶衰白拜君嘉。

次韵吴传正枯木歌

天公水墨自奇绝，瘦竹枯松写残月。
梦回疏影在东窗，惊怪霜枝连夜发。
生成变坏一弹指，乃知造物初无物。
古来画师非俗士，妙想实与诗同出。
龙眠居士本诗人，能使龙池飞霹雳。
君虽不作丹青手，诗眼亦自工识拔。
龙眠胸中有千驷，不独画肉兼画骨。
但当与作少陵诗，或自与君拈秃笔。
东南山水相招呼，万象入我摩尼珠。
尽将书画散朋友，独与长铗归来乎。

次韵谢子高读《渊明传》

枯木嵌空微黯淡，古器虽在无古弦。
袖中正有南风手，谁能听之谁为弹。
风流岂落正始後，甲子不数义熙前。
一山黄菊平生事，无酒令人意缺然。

次韵徐积

杀鸡未肯邀季路，裹饭先须问子来。
但见中年隐槐市，岂知平日赋兰台。
海山入梦方东去，风雨留人得暂陪。
若说峨嵋眼前是，故乡何处不堪回。

次韵徐仲车

恶衣恶食诗愈好，恰是霜松啭春鸟。
苍蝇莫乱远鸡声，世上谁如公觉早。
八年看我走三州，月自当空水自流。
人间扰扰真蝼蚁，应笑人呼作斗牛。

次韵许冲元送成都高士敦钤辖

刂欣霞啾拘槊，懒作燕山万里行。
坐看飞鸿迎使节，归来骏马换倾城。
高才本不缘勋阀，余力还思治蜀兵。
西望雪山烽火尽，不妨樽酒寄平生。

次韵许遵

蒜山渡口挽归，朱雀桥边看道装。
供帐已应烦百两，击鲜毋久溷诸郎。
问禅时到长干寺，载酒闲过绿野堂。
此味只忧儿辈觉，逢人休道北窗凉。

次韵颜长道送傅y

两见黄花扫落英，南山山寺遍题名。
宗成不独依岑范，鲁卫终当似弟兄。
去岁云涛浮汴泗，与君泥土满衣缨。
如今别酒休辞醉，试听双洪落後声。

次韵阳行先

室空惟法喜，心定有天游。
摩诘原无病，须洹不入流。
苦嫌寻直枉，坐待寸田秋。
虽未麒麟阁，已逃鹦鹉洲。
酒醒风动竹，梦断月窥楼。
众谓元德秀，自称阳道州。
拔葵终相鲁，辟谷会封留。
用舍俱无碍，飘然不系舟。

次韵杨褒早春

穷巷凄凉苦未和，君家庭院得春多。
不辞瘦马冲残雪，来听佳人唱踏莎。
破恨径须烦麴f，增年谁复怨羲娥。
良辰乐事古难并，白发青衫我亦歌。
细雨郊园聊种菜，冷官门户可张罗。
放朝三日君恩重，睡美不知身在何。

次韵杨次公惠径山龙井水

漏尽鸡号厌夜行，年来小器溢瓶罂。
弃官纵未归东海，罢郡犹堪作水衡。
幻色将空眼先暗，胜游无碍脚殊轻。
空烦远致龙渊水，宁复临池似伯英。

次韵叶致远见赠

欲求五亩寄樵苏，所至迟留似贾胡。
信命不须歌去汝，逢人未免叹犹吾。
人皆劝我杯中物，我独怜君屋上乌。
一技文章何足道，要知摩诘是文殊。

次韵颖叔观灯

安西老守是禅僧，到处应然无尽灯。
永夜出游从万骑，诸羌入看拥千层。
便因行乐令投甲，不用防秋更打冰。
振旅归来还侍宴，十分宣劝恐难胜。

次韵袁公济谢芎椒

燥吻时时著酒濡，要令卧疾致文殊。
河鱼溃腹空号楚，汗水流f始信吴。
自笑方求三岁艾，不如长作独眠夫。
羡君清瘦真仙骨，更助飘飘鹤背躯。

次韵曾仲锡承议食蜜渍生荔支

代北寒荠捣韭萍，奇苞零落似晨星。
逢盐久已成枯腊，得蜜犹疑是薄刑。
欲就左慈求拄杖，使随李白跨沧溟。
攀条与立新名字，儿女称呼恐不经。

次韵曾仲锡元日见寄

萧索东风两鬓华，年年幡胜剪宫花。
愁闻塞曲吹芦管，喜见春盘得蓼芽。
吾国旧供云泽米，君家新致雪坑茶。
燕南异事真堪纪，三寸黄柑擘永嘉。

次韵詹适宣德小饮巽亭

君方梦谪仙，我亦吊文园。
江上同三黜，天涯共一樽。
涛雷殷白昼，梅雪耿黄昏。
归去多情雨，应随御史轩。

次韵张

新落霜余两岸隆，尘埃举袂识西风。
临淮自古多名士，樽酒相从乐寓公。
半日偷闲歌啸里，百年暗尽往来中。
知君不向穷愁老，尚有清诗气吐虹。

次韵张安道读杜诗

大雅初微缺，流风困暴豪。
张为词客赋，变作楚臣骚。
展转更崩坏，纷纶阅俊髦。
地偏蕃怪产，源失乱狂涛。
粉黛迷真色，鱼虾易豢牢。
谁知杜陵杰，名与谪仙高。
扫地收千轨，争标看两艘。
诗人例穷苦，天意遣奔逃。
尘暗人亡鹿，溟翻帝斩鳌。
艰危思李牧，述作谢王褒。
失意各千里，哀鸣闻九皋。
骑鲸遁沧海，捋虎得绨袍。
巨笔屠龙手，微官似马曹。
迂疏无事业，醉饱死游遨。
简牍仪型在，儿童篆刻劳。
今谁主文字，公合抱旌旄。
开卷遥相忆，知音两不遭。
般斤思郢质，鲲化陋鲦濠。
恨我无佳句，时蒙致白醪。
殷勤理黄菊，未遣没蓬蒿。

次韵张昌言给事省宿

冯颠久已残雪，戎眼何曾眩落晖。
朔野按行犹爵跃，东台瞑坐觉乌飞。
漫夸年少容吾生，若斗尊前举世稀。
待向嵩阳求水竹，一犁烟雨伴公归。

次韵张昌言喜雨

千里黄流失故居，年来赤地到青徐。
遥闻争诵十行诏，无异亲巡六尺舆。
精贯天人一言足，云兴岳渎万灵趋。
爱君谁似元和老，贺雨诗成即谏书。

次韵张甥棠美昼眠

炎R六月北窗凉，更觉甘如饭稻粱。
宰我粪墙讥敢避，孝先经笥谑兼忘。
忧虞心谢知时雁，安稳身同挂角羊。
要识熙熙不争竞，华胥别是一仙乡。

次韵张十七九日赠子由

千戈万槊拥篱，九日清樽岂复持。
官事无穷何日了，菊花有信不吾欺。
逍遥琼馆真堪羡，取次尘缨未可縻。
迨此暇时须痛饮，他年长剑拄君颐。

次韵张舜民自御史出y虢州留别

玉堂给札气如云，初喜湘累复佩银。
樊口凄凉已陈迹，班心突兀见长身。
江湖前日真成梦，杜他年恐卜邻。
此去若容陪坐啸，故应客主尽诗人。

次韵章传道喜雨

去年夏旱秋不雨，海畔居民饮咸苦。
今年春暖欲生m，地上戢戢多於土。
预忧一旦开两翅，口吻如风那肯吐。
前时渡江入吴越，布阵横空如项羽。
农夫拱手但垂泣，人力区区固难御。
扑缘发毛困牛马，啖啮衣服穿房户。
坐观不救亦何心，秉畀炎火传自古。
荷锄散掘谁敢後，得米济饥还小补。
常山山神信英烈，旨堇坠诃电母。
应怜郡守老且愚，欲把疮痍手摩抚。
山中归时风色变，中路巳觉商羊舞。
夜窗骚骚闹松竹，朝畦泫泫流膏乳。
从来蝗旱必相资，此事吾闻老农语。
庶将积润扫遗孽，收拾丰岁还明主。
县前巳窖八千斛，率以一升完一亩。
更看蚕妇过初眠，未用贺客来旁午。
先生笔力吾所畏，蹴踏鲍谢跨徐庾。
偶然谈笑得佳篇，便恐流传成乐府。
陋邦一雨何足道，吾君盛德九州普。
中和乐职几时作？试向诸生选何武。

次韵章子厚飞英留题

款段曾陪马少游，而今人在凤麟洲。
黄公酒肆如重过，杳杳白苹天尽头。

次韵赵德麟雪中惜梅且饷柑酒三首

千花未分出梅余，遣雪摧残计已疏。
卧闻点滴如秋雨，知是东风为扫除。

次韵赵德麟雪中惜梅且饷柑酒三首

阆苑千葩映玉宸，人间只有此花新。
飞要欲先桃李，散作千林火迫春。

次韵赵德麟雪中惜梅且饷柑酒三首

蹀躞娇黄不受Z，东风暗与色香归。
偶逢白堕争春手，遣入王孙玉蟹伞

次韵赵景贶春思，且怀吴越山水

岁华来无穷，老眼久已静。
春风如系马，未动意先骋。
西湖忽破碎，鸟落鱼动镜。
萦城理枯渎，放闸起胶艇。
愿君营此乐，官事何时竟。
思吴信偶然，出处付前定。
飘然不系舟，乘此无尽兴。
醉翁行乐处，草木皆可敬。
明朝游北渚，急扫黄叶径。
白酒真到齐，红裙已放郑。

次韵赵景贶督两欧阳诗，破陈酒戒

商也哀未忘，岁月忽已秋。
祥琴虽未调，余悲不敢留。
矧此乃韵语，未入金石流。
羲之生五子，总角出银钩。
吾家有二许，下笔两不休。
君言不能诗，此语人信不？
千钟斯为尧，百}斯为丘。
陋矣陶士衡，当以大白浮。
酒中那有失，醉则不惊鸥。
明当罚二子，已洗两玉舟。

次韵赵令铄

东坡已报六年穰，惆怅红尘白首郎。
枕上溪山犹可见，门前冠盖已相忘。
故人年少真琼树，落笔风生战堵墙。
端向瓮间寻吏部，老来专以醉为乡。

次韵赵令铄惠酒

神山无石髓，生世悲暂寓。
坐待玉膏流，千载真旦暮。
青州老从事，鬲上非所部。
惠然肯见从，知我憎市酤。
开瓶自洗盏，肴核谁与具。
门前听剥啄，烹鱼得尺素。

次韵正辅表兄江行见桃花

曲士赋怀沙，草木伤莽莽。
德人无荆棘，坐失岭峤阻。
我兄瑚琏姿，流落瘴江浦。
净眼见桃花，纷纷堕红雨。
萧然振衣\，笑问散花女。
我观解语花，粉色如黄土。
一言破千偈，况尔初不语。
可怜一转话，他日如何举。
故复此微吟，聊和鸥鸦橹。
江边闲草木，闲客当为主。
尔来子美瘦，正坐作诗苦。
袖手焚笔砚，清篇真漫与。
愿兄理北辕，六辔去如组。
上林桃花开，水暖鸿北翥。

次韵正辅同游白水山

只知楚越为天涯，不知肝胆非一家。
此身如线荣荣绕，左旋右转随缫车。
误抛山林入朝市，平地咫尺千褒斜。
欲从稚川隐罗浮，先与灵运开永嘉。
首参虞舜款韶石，次谒六祖登南华。
仙山一见五色羽，雪树雨摘南枝花。
赤鱼白蟹箸屡下，黄柑绿橘笾常加。
糖霜不待蜀客寄，荔支莫信闽人夸。
恣倾白蜜收五棱，细峄仆猎匀桠。
朱明洞裹得灵草，翩然放杖凌苍霞。
岂无轩车驾熟鹿，亦有鼓吹号寒蛙。
山人劝酒不用勺，石上自有樽洼。
径从此路朝玉阙，千里莫遣毫厘差。
故人日夜望我归，相迎欲到长风沙。
岂知乘槎天女侧，独倚云机看织纱。
世间谁似老兄弟，笃爱不复相疵瑕。
相携行到水穷处，庶几一见留子嗟。
千年枸杞常夜吠，无数草棘工藏遮。
但令凡心一洗濯，神人仙药不我遐。
山中归来万想灭，岂复回顾双云鸦。

次韵郑介夫二首

一落泥途迹愈深，尺薪如桂米如金。
长庚到晓空陪月，太岁今年合守心。
相与啮毡持汉节，何妨振履出商音。
孤云倦鸟空来往，自要闲飞不作霖。

次韵郑介夫二首

一生忧患萃残年，心似惊蚕未易眠。
海上偶来期汗漫，苇间犹得见延缘。
良医自要经三折，老将何妨败两甄。
收取桑榆种梨枣，祝君眉寿似增川。

次韵致远

长笑右军称草圣，不如东野以诗鸣。
乐天自爱吟淮月，怀祖无劳听角声。

次韵致政张朝奉仍招晚饮

扫白非黄精，轻身岂胡麻。
怪君仁而寿，未觉生有涯。
曾经丹化米，亲授枣如瓜。
云蒸作雾楷，火灭e雨巴。
自此养铅鼎，无穷走河车。
至今许玉斧，犹事萼绿华。
我本三生人，畴昔一念差。
前生或草圣，习气余惊蛇。
儒J谢赤松，佛缚惭丹霞。
时时一篇出，扰扰四座哗。
清诗得可惊，信美辞多夸。
回车入官府，治具随贫家。
萍~与豆粥，亦可成咄嗟。

次韵仲殊雪中游西湖二首

夜半幽梦觉，稍闻竹苇声。
起续冻折弦，为鼓一再行。
曲终天自明，玉楼已峥嵘。
有怀二三子，落笔先飞。
共为竹林会，身与孤鸿轻。
秀语出寒饿，身穷诗乃亨。
禅老复何为，笑指孤烟生。
我独念粲者，谁与予目成。

次韵仲殊雪中游西湖二首

宝云楼阁闹千门，林静初无一鸟喧。
闭户莫教风扫地，卷帘疑有月临轩。
水光潋滟犹浮碧，山色空蒙已敛昏。
乞得汤休奇绝句，始知盐絮是阵言。

次韵周

南迁欲举力田科，三径初成乐事多。
岂意残年踏朝市，有如疲马畏陵坡。
羡君同甲心方壮，笑我无聊鬓已皤。
何日西湖寻旧赏，淡烟疏雨暗渔蓑。

次韵周寄《雁荡山图》二首

指点先凭采药翁，丹青化出大槐宫。
眼明小阁浮烟翠，齿冷新诗嚼雪风。
二华行看雄陕右，九仙今已压京东。
此生的有寻山分，已觉温台落手中。

次韵周寄《雁荡山图》二首

西湖三载与君同，马入尘埃鹤入笼。
东海独来看出日，石桥先去踏长虹。
遥知别後添华发，时向樽前说病翁。
所恨蜀山君未见，他年携手醉郫筒。

次韵周长官寿星院同饯鲁少卿

琉璃百顷水仙家，风静湖平响钓车。
寂历疏松晚照，伶俜寒蝶抱秋花。
困眠不觉依蒲褐，归路相将踏桂华。
更著纶巾披鹤氅，他年应作画图夸。

次韵周开祖长官见寄

俯仰东西阅数州，老於歧路岂伶优。
初闻父老推谢令，旋见儿童迎细侯。
政拙年年祈水旱，民劳处处避嘲讴。
河吞臣野那容塞，盗入蒙山不易搜。
仕道固应惭孔孟，扶颠未可责由求。
渐谋田舍犹怀禄，未脱风涛且傍洲。
惘惘可怜真丧狗，时时相触是虚舟。
A来震泽都如梦，只有苕溪可倚楼。
斋酿酸甜如蜜水，乐工零落似风鸥。
远思颜柳并诸谢，近忆张陈与老刘。
风定轩窗飞豹脚，雨余栏槛上蜗牛。
旧游到处皆苍鲜，同甲惟君尚黑头。
忆昔湖山共寻胜，相逢杯酒两忘忧。
醉看梅雪清香过，夜棹风船骇汗流。
百首共成山上集，三人同作月中游。
海南未起垂天翼，涧底仍依径寸庥。
已许春风归过我，预忧诗笔老难酬。
此生岁月行飘忽，晚节功名亦谬悠。
犀首正缘无事饮，凭O应为有鱼留。
从今更踏青州麴，薄酒知君笑督邮。

次韵周r惠石铫

铜腥铁涩不宜泉，爱此苍然深且宽。
蟹眼翻波汤已作，龙头拒火柄犹寒。
姜新盐少茶初熟，水渍云蒸藓未乾。
自古函牛多折足，要知无脚是轻安。

次韵朱光庭初夏

朝罢人人识郑崇，直声如在履声中。
卧闻疏响梧桐雨，独咏微凉殿阁风。
谏苑君方续承业，醉乡我欲访无功。
陶然一枕谁呼觉，牛蚁初除病後聪。

次韵朱光庭喜雨

久苦赵盾日，欣逢传说霖。
坐知千里足，初觉两河深。
破屋常持伞，无薪欲g琴。
清诗似庭燎，虽美未忘箴。

次韵子由病酒肺疾发

忆子少年时，肺病疲坐卧。
喊呀或终日，势若风雨过。
虚阳作浮涨，客冷仍下堕。
妻孥恐怅望，脍炙不登坐。
终年禁晚食，半夜发清饿。
胃强鬲苦满，肺敛腹辄破。
三彭恣啖啮，二竖肯捕播。
寸田可治生，谁劝耕黄糯。
探怀得真药，不待君臣佐。
初如雪花积，渐作樱珠大。
隔墙闻三宴，隐隐如转磨。
自兹失故疾，阳唱阴辄和。
神仙多历试，中路或坎坷。
平生不尽器，痛饮知无奈。
旧人眼看尽，老伴余几个。
残年一斗粟，待子同舂簸。
云何不自珍，醉病又一挫。
真源结梨枣，世味等糠s。
耕耘当待获，愿子勤自课。
相将赋远游，仙语不用些。

次韵子由初到陈州二首

道丧虽云久，吾犹及老成。
如今各衰晚，那更治刑名。
懒惰便樗散，疏狂托圣明。
阿奴须碌碌，门户要全生。

次韵子由初到陈州二首

旧隐三年别，杉松好在不？
我今尚眷眷，此意恐悠悠。
闭户时寻梦，无人可说愁。
还来送别处，双泪寄南州。

次韵子由除日见寄

薄宦驱我西，远别不容惜。
方愁後会远，未暇忧岁夕。
强欢虽有酒，冷酌不成席。
秦烹惟羊羹，陇馔有熊腊。
念为儿童岁，屈指已成昔。
往事今何追，忽若箭已释。
感时嗟事变，所得不偿失。
府卒来驱傩，矍铄惊远客。
愁来岂有魔，烦汝为攘磔。
寒梅与冻杏，嫩萼初似麦。
攀条为惆怅，玉蕊何时折。
不忧春艳晚，行见弃夏核。
人生行乐耳，安用声名籍。
胡为独多感，不见膏自炙。
诗来苦相宽，子意远可射。
依依见其面，疑子在咫尺。
兄今虽小官，幸忝佐方伯。
北池近所凿，中有F水碧。
临池饮美酒，尚可消永日。
但恐诗力弱，斗健未免馘。
诗成十日到，谁谓千里隔。
一月寄一篇，忧愁何足掷。

次韵子由寄题孔平仲草庵

逢人欲觅安心法，到处先为问道庵。
卢子不须从若士，盖公当自过曹参。
羡君美玉经三火，笑我枯桑困八蚕。
犹喜大江同一味，故应千里共清甘。

次韵子由柳湖感物

忆昔子美在东屯，数间茅屋苍山根。
嘲吟草木调蛮獠，欲与猿鸟争啾喧。
子今憔悴众所弃，驱马独出无往还。
惟有柳湖万株柳，清阴与子供朝昏。
胡为讥评不少借，生意凌挫难为繁。
柳虽无言不解愠，世俗乍见应怃然
娇姿共爱春濯濯，岂问空腹修蛇蟠。
朝看浓翠傲炎赫，夜爱疏影摇清圆。
风翻雪阵春絮乱，蠹响啄木秋声坚。
四时盛衰各有态，摇落凄怆惊寒温。
南山孤松积雪底，抱冻不死谁复贤。

次韵子由论书

吾虽不善书，晓书莫如我。
苟能通其意，常谓不学可。
貌妍容有，璧美何妨椭。
端壮杂流丽，刚健含婀娜。
好之每自讥，不独子亦颇。
书成辄弃去，谬被旁人裹。
体势本阔落，结束入细麽。
子诗亦见推，语重未敢荷。
尔来又学射，力薄愁官C。
多好意无成，不精安用夥。
何当尽屏去，万事付懒惰。
吾闻古书法，守骏莫如跛。
世俗笔苦骄，众中强嵬＊。
钟张忽已远，此语与时左。

次韵子由岐下诗

北亭谁人筑短墙，横绝拥吾堂。
不作新亭槛，幽花为谁香。

次韵子由清汶老龙珠丹

天公不解防痴龙，玉函宝方出龙宫。
雷霆下索无处避，逃入先生衣袂中。
先生不作金椎袖，玩世徜徉隐屠酒。
夜光明月空自投，一锻何劳纬萧手。
黄门寡好心易足，荆棘不生梨枣熟。
玄珠白璧两无求，无胫金丹来入腹。
区区分别笑乐天，那知空门不是仙。

次韵子由三首东亭

仙山佛国本同归，世路玄关两背驰。
到处不妨闲卜筑，流年自可数期颐。
遥知小槛临廛市，定有新松长棘茨。
谁道茅檐劣容膝，海天风雨看纷披。

次韵子由使契丹到涿州见寄四首

老人痴钝已逃寒，子复辞行理亦难。
要到卢龙看古塞，投文易水吊燕丹。

次韵子由使契丹到涿州见寄四首

胡羊代马得安眠，穷发之南共一天。
又见子卿持汉节，遥知遗老泣山前。

次韵子由使契丹到涿州见寄四首

毡毳年来亦甚都，时时`舌问三苏。
那知老病浑无用，欲向君王乞镜湖。

次韵子由使契丹到涿州见寄四首

始忆庚寅降屈原，旋看蜡凤戏僧虔。
随翁万里心如铁，此子何劳为买田。

次韵子由书李伯时所藏韩干马

潭潭古屋云幕垂，省中文书如乱丝。
忽见伯时画天马，朔风胡沙生落锥。
天马西来从西极，势与落日争分驰。
龙膺豹股头八尺，奋迅不受人间羁。
元狩虎脊聊可友，开元玉花何足奇。
伯时有道真吏隐，饮啄不羡山梁雌。
丹青弄笔聊尔耳，意在万里谁知之。
干惟画肉不画骨，而况失实空留皮。
烦君巧说腹中事，妙语欲遣黄泉知。
君不见韩生自言无所学，厩马万匹皆吾师。

次韵子由书清汶老所传《秦湘二女图》

春风消冰失瑶玉，我本无身安有触。
羊生得妇如得风，握手一笑未为辱。
先生室中无天游，佩环何处鸣风瓯。
随魔未必皆魔女，但与分灯遣归去。
胡为写真传世人，更要维摩一转语。
丹元茅茨只三间，太极老人时往还。
检点凡心早除拂，方平神鞭常使物。

次韵子由书王晋卿画山水二首

老云君空见画，梦中我亦曾游。
桃花纵落谁见，水到人间伏流。

次韵子由书王晋卿画山水二首

山人昔与云俱出，俗驾今随水不回。
赖我胸中有佳处，一樽时对画图开。

次韵子由书王晋卿画山水一首，而晋卿和二首

误点故教同子敬。杂篇真欲拟汤休。
陇云寄我山中信，雪月追君溪上舟。
会看飞仙虎头箧，却来颠倒拾遗裘。
王孙办作玄真子，细雨斜风不湿鸥。

次韵子由书王晋卿画山水一首，而晋卿和二首

此境眼前聊妄想，几人林下是真休。
我今心似一潭月，君已身如万斛舟。
看画题诗双鹤鬓，归田送老一羊裘。
明年兼与士龙去，万顷苍波没两鸥。

次韵子由送陈侗知陕州

谁能如铁牛，横身负黄河。
滔天不能没，尺未易诃。
世俗自无常，徐公故逶迤。
别来不可说，事与浮云多。
当时无限人，毁誉即墨阿。
虚声了无实，夜虫鸣机梭。
相逢一笑外，奈此白发何。
天骥皆蹑云，长鸣饱刍禾。
王庭旅百实，大贝随弓戈。
君独一麾去，欲赓五龈琛
甘棠古乐国，白酒金叵罗。
知君不久留，治行中新科。
过客足嗔喜，东堂记分鹅。
此外但坐啸，後生工揣摩。

次韵子由送家退翁知怀安军

吾州同年友，粲若琴上星。
当时功名意，岂止拾紫青。
事既喜违愿，天或不假龄。
今如图中鹤，俯仰在一庭。
退翁守清约，霜菊有余馨。
鼓笛方入破，朱弦微莫听。
西南正春旱，废沼黏枯萍。
翩然一麾去，想见灵雨零。
我无谪仙句，待诏沉香亭。
空骑内厩马，天仗随云Z。
竟无丝毫补，眷焉谁汝令。
永愧旧山叟，凭君寄丁宁。

次韵子由送蒋夔赴代州学官

功利争先变法初，典型独守老成余。
穷人未信诗能尔，倚市悬知绣不如。
代北诸生渐狂简，床头杂说为爬梳。
归来问雁吾何敢，疾世王符解著书。

次韵子由送千之侄

江上松楠深复深，满山风雨作龙吟。
年来老干都生菌，下有孙枝欲出林。
白发未成归隐计，青衫傥有济时心。
闭门试草三千牍，仄席求人少似今。

次韵子由送赵{山几}归觐钱塘，遂赴永嘉

归舟转河曲，稍见楚山苍。
候吏来迎客，吴音已带乡。
言从谢康乐，先献鲁灵光。
已击三千里，何须四十强。
风流半刺史，清绝校书郎。
到郡诗成集，寻溪水溅裳。
芒鞋随采药，茧纸记流觞。
海静蛟鼍出，山空草木长。
宦逦拊督，民事要更尝。
愿子传家法，他年请尚方。

次韵子由所居六咏

堂前种山丹，错落马脑盘。
堂後种秋菊，碎金收辟寒。
草木如有情，慰此芳岁阑。
幽人正独乐，不知行路难。

次韵子由所居六咏

诗人故多感，花发忆两京。
石榴有正色，玉树真虚名。
粲粲秋菊花，卓为霜中英。
萸盘照重九，缬蕊两鲜明。

次韵子由所居六咏

幽居有古意，义井分西墙。
谁云三伏热，止须一杯凉。
先生坐忍渴，群嚣自披猖。
众散徐酌饮，逡巡味尤长。

次韵子由所居六咏

先生饭土g，无物与刘叉。
何以娱醉客，时嗅砌下花。
井水分西邻，竹阴借东家。
萧然行脚僧，一身寄天涯。

次韵子由所居六咏

东斋手植柏，今复几尺长。
知有桓司马，榛茅为遮藏。
近闻南台松，新枝出余僵。
年来此怀抱，岂复惊凡亡。

次韵子由所居六咏

新居已覆瓦，无复风雨忧。
桤栽与笼竹，小诗亦可求。
尚欲烦贰师，刺山出飞流。
应须凿百尺，两绠载一牛。

次韵子由题《憩寂图》後

东坡虽是湖州派，竹石风流各一时。
前世画师今姓李，不妨还作辋川诗。

次韵子由五月一日同转对

跪奉新书笏在腰，谈王正欲伴耕樵。
晋阳岂为一门事，宣政聊同五月朝。
忧患半生联出处，归休上策早招要。
后生可畏吾衰矣，刀笔从来错料尧。

次韵子由以诗见报编礼公，借雷琴，记旧曲

琴上遗声久不弹，琴中古义本长存。
苦心欲记常迷旧，信指如归自著痕。
应有仙人依树听，空教瘦鹤舞风骞。
谁知千里溪堂夜，时引惊猿撼竹轩。

次韵子由与颜长道同游百步洪，相地筑亭种柳

平明坐衙不暖席，归来闭阁闲终日。
卧闻客至倒屣迎，两眼蒙笼余睡色。
城东泗水步可到，路转河洪翻雪白。
安得青丝络骏马，蹙踏飞波柳阴下。
奋身三丈两蹄间，振鬣长鸣声自乾。
少年狂兴久已谢，但忆嘉陵绕剑关。
剑关大道车方轨，君自不去归何难。
山中故人应大笑，筑室种柳何时还。

次韵子由浴罢

理发千梳净，风曦胜汤沐。
闭息万窍通，雾散名乾浴。
颓然语默丧，静见天地复。
时令具薪水，漫欲濯腰腹。
陶匠不可求，盆斛何由足。
老鸡卧粪土，振羽双暝目。
倦马{左马右展}风沙，奋鬣一喷玉。
垢净各殊性，快惬聊自沃。
云母透蜀纱，琉璃莹蕲竹。
稍能梦中觉，渐使生处熟。
楞严在床头，妙偈时仰读。
返流归照性，独立遗所瞩。
未知仰山禅，已就季主卜。
安心会自得，助长毋相督。

次韵子由月季花再生

幽芳本长春，暂瘁如蚀月。
且当付造物，未易料枯ā
也知宿根深，便作紫笋茁。
乘时出婉娩，为我暖栗冽。
先生早贵重，庙论推英拔。
而今城东瓜，不记召南茇。
陋居有远寄，小圃无阔蹑。
还为久处计，坐待行年匝。
腊果缀梅枝，春杯浮竹叶。
谁言一萌动，已觉万木活。
聊将玉蕊新，插向纶巾折。

次韵子由赠吴子野先生二绝句

马迹车轮满四方，若为闭著小茅堂。
仙心欲捉左元放，痴疾还同顾长康。

次韵子由赠吴子野先生二绝句

江令苍苔围故宅，谢家语燕集华堂。
先生笑说江南事，只有青山绕建康。

次韵子由种菜久旱不生

新春阶下笋芽生，厨里霜~倒旧罂。
时绕麦田求野荠，强为僧舍煮山羹。
园无雨润何须叹，身与时违合退耕。
欲看年华自有处，鬓间秋色两三茎。

次韵子由种杉竹

散庭空雀噪入檐，闭门独宿夜厌厌。
似闻梨枣同时种，应与杉篁刻日添。
糟麴有神熏不醉，雪霜夸健巧相沾。
先生坐待清阴满，空使人人叹滞淹。

次周焘韵

道眼转丹青，常於寂处鸣。
早知雨是水，不作两般声。

崔文学甲携文见过，萧然有出尘之姿，问之，则孙介夫之甥也。故复用前韵，赋一篇，示志举

象服盛簪珥，岂是邢夫人。
敝衣破冠履，可怜范叔贫。
君看崔员外，晚就观国宾。
当年颇赫赫，翁妪争为姻。
蹭蹬阻风水，横斜挂边垠。
青衫映白发，今似梅子真。
道存百无害，甘守吴市。
自言总角岁，慈母为择邻。
邦人惊似舅，矫矫恶不仁。
诗文非他师，家法乃富春。
岂非空同秀，为国产隽民。
挺然齐鲁生，近出姬姜亲。
为文不在多，一颂了伯伦。
清诗要锻炼，乃得铅中银。
自我迁岭外，七见槐火新。
著书已绝笔，一默含千谆。
蒉桴和苇龠，天节非人均。
时时自娱嬉，岂为俗子陈。

催试官考较戏作

八月十五夜，月色随处好。
不择茅檐与市楼，况我官居似蓬岛。
凤B堂前野橘香，剑潭桥畔秋荷老。
八月十八潮，壮观天下无。
鲲鹏水击三千里，组练长驱十万夫。
红旗青盖互明灭，黑沙白浪相吞屠。
人生会合古难必，此景此行那两得。
愿君闻此添蜡烛，门外白袍如立鹄。


