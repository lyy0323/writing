【卷05】

次韵刘焘抚勾蜜渍荔支

时新满座闻名字，别久何人记色香。
叶似杨梅蒸雾雨，花如卢橘傲风霜。
每怜菜下盐豉，肯与葡萄压酒浆。
回首惊尘卷飞雪，诗情真合与君尝。

次韵刘贡父春日赐幡胜

宽诏随春出内朝，三军喜气挟狐貂。
镂银错落翻斜月，剪彩缤纷舞庆霄。
腊雪强飞才到地，晓风偷转不惊条。
脱冠径醉应归卧，便腹从人笑老韶。

次韵刘贡父独直省中

明窗畏日晓先暾，高柳鸣蜩午更喧。
笔老诗新疑有物，心空客疾本无根。
隔墙我亦眠风榻，上马君先锁月轩。
共喜早归三伏近，解衣盘R亦君恩。

次韵刘贡父李公择见寄二首

白发相望两故人，眼看时事几番新。
曲无和者应思郢，论少卑之且借秦。
岁恶诗人无好语，夜长鳏守向谁亲。
少思多睡无如我，鼻息雷鸣撼四邻。

次韵刘贡父李公择见寄二首

何人劝我此间？弦管生衣甑有埃。
绿蚁沾唇无百斛，蝗虫扑面已三回。
磨刀入谷追穷寇，洒涕循城拾弃孩。
为郡鲜欢君莫叹，犹胜尘土走章台。

次韵刘贡父省上

密云今日破郊西，疏雨未作泥。
要及清闲同笑语，行看衰病费扶携。
花前白酒倾云液，户外青骢响月题。
不用临风苦挥泪，君家自与竹林齐。

次韵刘贡父叔侄扈驾

玉堂孤坐不胜清，长羡邹枚接长卿。
只许隔墙闻置酒，时因议事得联名。
机云似我多遗俗，广受如君不治生。
共托属车尘土後，钧天一饷梦中荣。

次韵刘贡父所和韩康公忆持国二首

梦觉真同鹿覆蕉，相君脱屣自参寥。
颜红底事发先白，室迩何妨人自遥。
狂似次公应未怪，醉推东阁不须招。
援毫欲作衣冠表，盛事终当继八萧。

次韵刘贡父所和韩康公忆持国二首

闭户端居念独深，小轩朱槛忆同临。
燎须谁识英公意，黄发聊知子建心。
已托西风传绝唱，且邀明月伴孤斟。
他时内集应呼我，下客先判醉堕簪。

次韵刘贡父西省种竹

要知西掖承平事，记取刘郎种竹初。
旧德终呼名字外，後生谁续笑谈余。
成阴障日行当见，取笋供庖计已疏。
白首林间望天上，平安时报故人书。

次韵刘京兆石林亭之作，石本唐苑中物，散流民间，刘购得之

都城日荒废，往事不可还。
惟余古苑石，漂散尚人间。
公来始购蓄，不惮道里艰。
忽从尘埃中，来对冰雪颜。
瘦骨拔凛凛，苍根漱潺潺。
唐人惟奇章，好石古莫攀。
尽令属牛氏，刻凿纷斑斑。
嗟此本何常，聚散实循寰。
人失亦人得，要不出区环。
君看刘李末，不能保河关。
况此百株石，鸿毛於泰山。
但当对石饮，万事付等闲。

次韵刘景文、周次元寒食同游西湖

絮飞春减不成年，老境同乘下濑船。
蓝尾忽惊新火後，遨头要及浣花前。
山西老将诗无敌，洛下书生语更妍。
共向北山寻二士，画桡鼍鼓聒清眠。

次韵刘景文登介亭

泽国梅雨余，衰年困蒸溽。
高堂磨新砖，颇觉利腰足。
松根百尺井，两绠飞净渌。
流觞聚儿童，一笑为捧腹。
清风信可御，刚气在岩麓。
始知共此世，物外无三伏。
长歌入云去，不待弦管逐。
西湖真西子，烟树点眉目。
涛江少酝藉，高浪翻雪屋。
俯仰拊四海，百世飞鸟速。
远追钱氏余，近吊祖侯躅。
吾生如寄耳，寸晷轻尺玉。
谁似刘将军，逸韵谢边幅。
千言一挥手，五车不再读。
春岩彩鸡舞，月峡哀猿哭。
朝先啼`起，暮与寒Q续。
我老废吟哦，赖君时击触。
从今事远览，发轫此幽谷。
清游得三昧，至乐谢五欲。
莫作狂道士，气压刘师服

次韵刘景文见寄赠朱逊之

淮上东来双鲤鱼，巧将诗信渡江湖。
细看落墨皆松瘦，想见掀髯正鹤孤。
烈士家风安用此，书生习气未能无。
莫因老骥思千里，醉後哀歌缺唾壶。

次韵刘景文路分上元

华灯s艰岁，冷月挂空府。
三吴重时节，九陌自歌舞。
云从月几望，遂至一百五。
嘉辰可屈指，乐事相继武。
今宵扫云阵，极目净天宇。
嬉游各忘归，阗咽顷未睹。
飞球互明灭，激水相吞吐。
老去反儿童，归来尚铙鼓。
新年消暗雪，旧岁添丝缕。
何时九江城，相对两渔父。

次韵刘景文送钱蒙仲三首

五字古原春草，千金汉殿长门，
经纬尚余三策，典刑留与诸孙。

次韵刘景文送钱蒙仲三首其一谁识天闲老骥途。送尽青云九子，归去扁舟五湖。

寄语竹林社友，同书桂籍天伦。
王郎独为鬼录，世间无此玉人。

次韵刘景文西湖席上

二老长身屹两峰，常撞大吕应黄钟。
将辞邺下刘公干，却见云间陆士龙。
白发怜君略相似，青山许我定相从。
我今官已六百石，惭愧当年邴曼容。

次韵刘景文赠傅义秀才

幼眇文章宜和寡，峥嵘肝肺亦交难。
未能飞瓦弹清角，肯便投泥戏泼寒。
忽见秋风吹洛水，遥知霜叶满长安。
诗成送与刘夫子，莫遣孙郎帐下看。

次韵柳子玉二首地炉

细声蚯蚓发银瓶，拥褐横眠天未明。
衰鬓镊残雪领，壮心降尽倒风旌。
自称丹灶锱铢火，倦听山城长短更。
闻道床头惟竹几，夫人应不解卿卿。

次韵柳子玉过陈绝粮二首

风雨萧萧夜晦迷，不须鸣叫强知时。
多才久被天公怪，阙食惟应爨妇知。
杜叟挽衣那及胫，颜公食粥敢言炊。
诗人情味真尝遍，试问於今底处亏。

次韵柳子玉过陈绝粮二首

如我自观犹可厌，非君谁复肯相寻。
图书跌宕悲年老，灯火青荧语夜深。
早岁便怀齐物志，微官敢有济时心。
南行千里何事成，一听秋涛万鼓音。

次韵柳子玉见寄

薄雷轻雨晓晴初，陌上春泥未溅裾。
行乐及时虽有酒，出门无侣漫看书。
遥知寒食催归骑，定把鸱夷载后车。
他日见邀须强起，不应辞病似相如。

次韵吕梁仲屯田

雨叶风花日夜稀，一杯相属竟何时。
空虚岂敢酬琼玉，枯朽犹能出菌芝。
门外吕梁从迅急，胸中云梦自逶迟。
待君笔力追灵运，莫负南台九日期。

次韵马元宾

流落江湖万里归，相逢自慰已差池。
初闻好句惊人倒，悔过东庭识面迟。
握手宁知无贺监，结交谁复许袁丝。
塞鸿正欲摩天去，垂老追攀岂可期。

次韵毛滂法曹感雨

江南佳公子，遗我锦绣端。
揽之温如春，公子焉得寒。
兴雨自有时，肤寸便蒙{上雨下漫}。
敛藏以自润，牛斗何足干。
空庭月与影，强结三友欢。
我岂不足欤，要此清团团。
欲欢在一醉，常恐樽中乾。
舍酒尚可乐，明珠如弹丸。
但恐千仞雀，匆匆发虚弹。
迨子闲暇时，种子田中丹。
一朝涉世故，空腹容欺谩。
我顷在东坡，秋菊为夕餐。
永愧坡间人，布褐为我完。
雪堂初覆瓦，上簟无下莞。
时时亦设客，每醉筒辄殚。
一笑便倾倒，五年得轻安。
公子岂我徒，衣钵传一箪。
定非郊与岛，笔势江河宽。
悲吟古寺中，穿帷雪漫漫。
他年记此味，芋火对霾小

次韵米黻二王书跋尾二首

三馆曝书防蠹毁，得见来禽与青李。
秋蛇春蚓久相杂，野骛家鸡定谁美。
玉函金龠天上来，紫衣敕使亲临启。
纷纶过眼未易识，磊落挂壁空云委。
归来妙意独追求，坐想蓬山二十秋。
怪君何处得此本，上有桓玄寒具油。
巧偷豪夺古来有，一笑谁似痴虎头。
君不见长安永宁里，王家破垣谁复修。

次韵米黻二王书跋尾二首

元章作书日千纸，平生自苦谁与美。
画地为饼未必似，要令痴儿出馋水。
锦囊玉轴来无趾，粲然夺真疑圣智。
忍饥看书泪如洗，至今鲁公余乞米。

次韵穆父尚书侍祠郊丘，瞻望天光，退而相庆，引满醉吟

千章杞梓荫云天，樗散谁收老郑虔。
喜气到君浮白里，丰年及我挂冠前。
令严钟鼓三更月，野宿貔貅万灶烟。
太息何人知帝力，归来金帛看X肩。

次韵穆父舍人再赠之什

诏语春温昨夜班，屋头鸣`便关关。
游仙梦觉月临幌，贺雨诗成云满山。
怜我白头来仗下，看君黄气发眉间。
凤池故事同机务，火急开撙及尚闲。

次韵前篇

去年花落在徐州，对月酣歌美清夜。
今年黄州见花发，小院闭门风露下。
万事如花不可期，余年似酒那禁泻。
忆昔扁舟巴峡，落帆樊口高桅亚。
长江衮衮空自流，白发纷纷宁少借。
竟无五亩继沮溺，空有千篇凌鲍谢。
至今归计负云山，未免孤衾眠客舍。
少年幸苦真食蓼，老境安闲如啖蔗。
饥寒未至且安居，忧患已空犹梦怕。
穿花踏月饮村酒，免使醉归官长骂。

次韵钱穆父

老入明光踏旧班，染须那复唱阳关。
故人飞上金銮殿，迁客来从饭颗山。
大笔推君西汉手，一言置我二刘间。
便须置酒呼同舍，看赐飞龙出帝闲。

次韵钱穆父、王仲至同赏田曹梅花

寒厅不知春，独立耿玉雪。
闭门愁永夜，置酒及明发。
忽惊庭户晓，未受烟雨没。
浮光风宛转，照影水方折。
鬓霜未易扫，眉斧真自伐。
惟当此花前，醉卧黄昏月。

次韵钱穆父还张天觉行县诗卷

君如天马玉花骢，万里须臾不计功。
投刃皆虚有余地，运斤不辍自成风。
如何十日敲榜外，已复千篇笑语中。
只恐学禅余此在，卓锥犹是去年穷。

次韵钱穆父会饮

弹冠恨不早，挂冠常苦迟。
盛服每假寐，角阙时伏思。
东门未祖道，西山空拄颐。
逝将江海去，安此麋鹿姿。
要当谋三径，何暇择一枝。
与君几合散，得酒忘醇r。
君谈似落屑，我饮如弈棋。
居官不任事，造物真见私。
主人独贤劳，金谷方流驰。
行人亦结束，m杜乃归期。
公卿虽少安，河流正东酾。
我得会稽去，方回良不痴。

次韵钱穆父马上寄蒋颖叔二首

玉关不用一丸泥，自有长城鸟鼠西。
剩与故人寻土物，腊糟红麴寄驼蹄。

次韵钱穆父马上寄蒋颖叔二首

多买黄封作洗泥，使君来自陇山西。
高才得兔人人羡，争欲寻踪觅旧蹄。

次韵钱穆父紫薇花二首

虚白堂前合抱花，秋风落日照横斜。
阅人此地知多少，物化无涯生有涯。

次韵钱穆父紫薇花二首

折得芳蕤两眼花，题诗相报字倾斜。
箧中尚有丝纶句，坐觉天光照海涯。

次韵钱舍人病起

床下龟寒且耐支，杯中蛇去未应衰。
殿门明日逢王傅，Ь哒先看不疑。
坐觉香烟携袖少，独愁花影上廊迟。
何妨一笑千z散，绝胜仓公饮上池。

次韵钱越州

髯尹超然定逸群，南游端为访云门。
谪仙归侍玉皇案，老鹤来乘刺史N。
已觉簿书哀老子，故知笾豆有司存。
年来齿颊生荆棘，习气因君又一言。

次韵钱越州见寄

莫将牛弩射羊群，卧治何妨书掩门。
稍喜使君无疾病，时因送客见车N。
搔头白发秋无数，闭眼丹田夜自存。
欲息波澜须引去，吾侪岂独坐多言。

次韵潜师放鱼

法师说法临泗水，无数天花随尘尾。
劝将净业种西方，莫待梦中呼起起。
哀哉若鱼竟坐口，远愧知几穆生醴。
况逢孟简对卢仝，不怕校人欺子美。
疲民尚作鱼尾赤，数罟未除吾颡。
法师自有衣中珠，不用辛苦泥沙底。

次韵秦观秀才见赠，秦与孙莘老、李公择甚熟，将入京应举

夜光明月非所投，逢年遇合百无忧。
将军百战竟不侯，伯郎一斗得凉州。
翘关负重君无力，十年不入纷华域。
故人坐上见君文，谓是古人吁莫测。
新诗说尽万物情，硬黄小字临黄庭。
故人已去君未到，空吟河畔草青青。
谁谓他乡各异县，天遣君来破吾愿。
一闻君语识君心，短李髯孙眼中见。
江湖放浪久全真，忽然一鸣惊倒人。
纵横所值无不可，知君不怕新书新。
千金敝帚那堪换，我亦淹留岂长算。
山中既未决同归，我聊尔耳君其漫。

次韵秦少游王仲至元日立春三首

省事天公厌两回，新年春日并相催。
殷勤更下山阴雪，要与梅花作伴来。

次韵秦少游王仲至元日立春三首

己卯嘉辰寿阿同，愿渠无过亦无功。
明年春日江湖上，回首觚棱一梦中。

次韵秦少游王仲至元日立春三首

词锋虽作楚骚寒，德意还同汉诏宽。
好遣秦郎供帖子，尽驱春色入毫端。

次韵秦少章和钱蒙仲

碧畦黄陇稻如京，岁美人和易得情。
监里移舟天外思，地中鸣角古来声。
山围故国城空在，潮打西陵意未平。
二子有如双白鹭，隔江相照雪衣明。

次韵秦太虚见戏耳聋

君不见诗人借车无可载，留得一钱何足赖。
晚年更似杜陵翁，右臂虽存耳先聩。
人将蚁动作牛斗，我觉风雷真一噫。
闻尘扫尽根性空，不须更枕清流派。
大朴初散失浑沌，六凿相攘更胜败。
眼花乱坠酒生风，口业不停诗有债。
君知五蕴皆是贼，人生一病今先差。
但恐此心终未了，不见不闻还是碍。
今君疑我特佯聋，故作嘲诗穷M怪。
须防额痒出三耳，莫放笔端风雨快。

次韵三舍人省上

纷纷荣瘁何能久，云雨从来翻覆手。
U如一梦坠枕中，却见三贤起江右。
嗟君妙质皆瑚琏，顾我虚名但箕斗。
明朝冠盖蔚相望，共扈翠辇朝宣光。
武皇已老白云乡，正与群帝骖龙翔，
独留杞梓扶明堂。

次韵僧潜见赠

道人胸中水镜清，万象起灭无逃形。
独依古寺种秋菊，要伴骚人餐落英。
人问底处有南北，纷纷鸿雁何曾冥。
闭门坐穴一禅榻，头上岁月空峥嵘。
今年偶出为求法，欲与慧剑加砻硎。
云衲新磨山水出，霜髭不剪儿童惊。
公侯欲识不可得，故知倚市无倾城。
秋风吹梦过淮水，想见橘柚垂空庭。
故人各在天一角，相望落落如晨星。
彭城老守何足顾，枣林桑野相邀迎。
千山不惮荒店远，两脚欲趁飞猱轻。
多生绮语磨不尽，尚有宛转诗人情。
猿吟鹤唳本无意，不知下有行人行。
空阶夜雨自清绝，谁使掩抑啼孤摹
我欲仙山掇瑶草，倾筐坐叹何时盈。
簿书鞭扑画填委，煮茗烧栗宜宵征。
乞取摩尼照浊水，共看落月金盆倾。

次韵韶俯李通直二首

一篇泷吏可书绅，莫向长沮更问津。
老去常忧伴新鬼，归来且喜是陈人。
曾陪令尹苍髯古，又见郎君白发新。
回首天涯一惆怅，却登梅岭望枫宸。

次韵韶俯李通直二首

青山只在古城隅，万里归来卜筑初。
会见四山朝鹤驾，更看三李跨鲸鱼。
欲从抱朴传家学，应怪中郎得异书。
待我丹成驭风去，借君琼佩与霞裾。

次韵韶守狄大夫见赠二首

华发萧萧老遂良，一身萍挂海中央。
无钱种菜为家业，有病安心是药方。
才疏正类孔文举，痴绝还同顾长康。
万里归来空泣血，七年供奉殿西廊。

次韵韶守狄大夫见赠二首

森森画戟拥朱轮，坐咏梁公觉有神。
白傅闲游空诵句，拾遗穷老敢论亲。
东海莫怀疏受意，西风幸免庚公尘。
为公过岭传新唱，催发寒梅一信春。

次韵舒教授寄李公择

草书妙绝吾所兄。真书小低犹抗行兄。
论文作诗俱不敌，看君谈笑收降旌。
去年逾月方出昼，为君剧饮几濡首。
今年过我虽少留，寂寞陶潜方止酒。
别时流涕揽君须，悬知此欢堕空虚。
松下纵横余屐齿，门前^辘想君车。
怪君一身都是德，近之清润沦肌骨。
细思还有可恨时，不许蓝桥见倾国。

次韵舒尧文祈雪雾猪泉

长笑蛇医一寸腹，衔冰吐雹何时足。
苍鹅无罪亦可怜，斩颈横盘不敢哭。
岂知泉下有猪龙，卧枕雷车踏阴轴。
前年太守为旱请，雨点随人如撒菽。
太守归国龙归泉，至今人咏淇园绿。
我今又复罹此旱，凛凛疲民在沟渎。
却寻旧迹叩神泉，坐客仍携王子渊。
看草中和乐职颂，新声妙悟慰华颠。
晓来泉上东风急，须上冰珠老蛟泣。
怪词欲逼龙飞起，险韵不量吾所及。
行看积雪厚埋牛，谁与春工掀百蛰。
此时还复借君诗，余力汰c仍贯笠。
挥毫落纸勿言疲，惊龙再起震失匙。

次韵述古过周长官夜饮

二更铙鼓动诸邻，百首新诗间八珍。
已遣乱蛙成两部，更邀明月作三人。
云烟湖寺家家境，灯火沙河夜夜春。
曷不劝公勤秉烛，老来光景似奔轮。

次韵水官诗

高人岂学画，用笔乃其天。
譬如善游人，一一能操船。
阎子本缝掖，畴昔慕云渊。
丹青偶为戏，染指初尝鼋。
爱之不自已，笔势如风翻。
传闻贞观中，左衽解椎鬟。
南夷羞白雉，佛国贡青莲。
诏令拟王会，别殿写戎蛮。
熊冠金络额，豹袖拥蹯埂
传入应门内，俯伏脱剑。
天姿俨龙凤，杂沓朝鹏g。
神功与绝迹，後世两莫扳。
自从李氏亡，群盗窃山川。
长安三日火，至宝随飞烟。
尚有脱身者，漂流东出关。
三官岂容独，得此今已偏。
吁嗟至神物，会合当有年。
京城诸权贵，欲取百计难。
赠以玉如意，岂能动高禅。
惟应一篇诗，皎若画在前。

次韵宋肇惠澄心纸二首

诗老囊空一不留，百番曾作百金收。
知君也厌雕肝肾，分我江南数斛愁。

次韵宋肇惠澄心纸二首

君家家学陋相如，宜与诸儒论石渠。
古纸无多更分我，自应给札奏新书。

次韵送徐大正

别时酒\照灯花，知我归期渐有涯。
去岁渡江萍似斗，今年并海枣如瓜。
多情明月邀君共，无价青山为我赊。
千首新诗一竿竹，不应空钓汉江槎。

次韵送张山人归彭城

羡君飘荡一虚舟，来作钱塘十日游。
水洗禅心都眼净，山供诗笔总眉愁。
雪中乘兴真聊尔，春尽思归却罢休。
何日五湖从范蠡，种鱼万尾橘千头。

次韵苏伯固游蜀冈，送李孝博奉使岭表

新苗未没鹤，老叶方翳蝉。
绿渠浸麻水，白板烧松烟。
笑窥有红颊，醉卧皆华颠。
家家机杼鸣，树树梨枣悬。
野无佩犊子，府有骑鹤仙。
观风峤南使，出相山东贤。
渡江吊很石，过岭酌贪泉。
与君步徙倚，望彼修连娟。
愿及南枝谢，早随北雁翩。
归来春酒熟，共看山樱然。

次韵苏伯固主簿重九

云间朱袖拂云和，知是长松挂发萝。
髻重不嫌黄菊满，手香新喜绿橙搓。
墨翻衫袖吾方醉，纸落云烟子患多。
只有黄鸡与白日，玲珑应识使君歌。

次韵孙巨源，寄涟水李、盛二著作，并以见寄五绝

南岳诸刘岂易逢，相望无复马牛风。
山公虽见无多子，社燕何由恋塞鸿。

次韵孙巨源，寄涟水李、盛二著作，并以见寄五绝

高才晚岁终难进，勇退当年正急流。
不独二疏为可慕，他时当有景孙楼。

次韵孙巨源，寄涟水李、盛二著作，并以见寄五绝

漱石先生难可意，啮毡校尉久无朋。
应知客路愁无奈，故遣吟诗调李陵。

次韵孙巨源，寄涟水李、盛二著作，并以见寄五绝

云雨休排神女车，忠州老病畏人夸。
诗豪正值安仁在，空看河阳满县花。

次韵孙巨源，寄涟水李、盛二著作，并以见寄五绝

胶西未到吾能说，桑柘禾麻不见春。
不羡京尘骑马客，羡他淮月弄舟人。

次韵孙秘丞见赠

感慨清哀似变风，老於诗句耳偏聪。
迂疏自笑成何事，冷淡谁能用许功。
不怕飞蚊如立豹，肯随白鸟过垂虹。
吟哦相对忘三伏，拟泛冰溪入雪宫。

次韵孙莘老斗野亭寄子由，在邵伯堰

落帆谢公渚，日脚东西平。
孤亭得小憩，暮景含余清。
坐待斗与牛，错落挂南甍。
老僧如夙昔，一笑意已倾。
新诗出故人，旧事疑前生。
吾生七往来，送老海上城。
逢人辄自哂，得鱼不忍烹。
似闻绩溪老，复作东都行。
小诗如秋菊，艳艳霜中明。
过此感我言，长篇发春荣。

次韵孙莘老见赠，时莘老移卢州，因以别之

炉锤一手赋形殊，造化无心敢望渠。
我本疏顽固当尔，子犹沦落况其余。
龚黄侧畔难言政，罗赵前头且眩书。
惟有阳关一杯酒，殷勤重唱赠离居。

次韵孙职方苍梧山

苍梧奇事岂虚传，荒怪还须问子年。
远托鳌头转沧海，来依鹏背负青天。
或云灵境归贤者，又恐神功亦偶然。
闻道新春恣游览，羡君平地作飞仙。

次韵滕大夫三首雪浪石

太行西来万马屯，势与岱岳争雄尊。
飞狐上党天下脊，半掩落日先黄昏。
削成山东二百郡，气压代北三家村。
千峰右卷矗牙帐，崩崖凿断开土门。
A来城下作飞石，一炮惊落天骄魂。
承平百年烽燧冷，此物僵卧枯榆根。
画师争摹雪浪势，天工不见雷斧痕。
离堆四面绕江水，坐无蜀士谁与论。
老翁儿戏作飞雨，把酒坐看珠跳盆。
此身自幻孰非梦，故国山水聊心存。

次韵滕元发、许仲涂、秦少游

二公诗格老弥新，醉後狂吟许野人。
坐看青丘吞泽芥，自惭黄潦荐溪苹。
两邦旌纛光相照，十亩锄犁手自亲。
何以秦郎妙天下，明年献颂请东巡。

次韵完夫再赠之什，某已卜居沉辏与完夫有庐里之约云

柳絮飞时笋箨斑，风流二老对开关。
雪芽我为求阳羡，乳水君应饷惠山。
竹簟凉风眠昼永，玉堂制草落人间。
应容缓急烦闾里，桑柘聊同十亩闲。

次韵王滁州见寄

斯人何似似春雨，歌舞农夫怨行路。
君看永叔与元之，坎轲一生遭口语。
两仇当年鬓未丝，玉堂挥翰手如飞。
教得滁人解吟咏，至今里巷嘲轻肥。
君家联翩尽卿相，独来坐啸溪山上。
笑捐浮利一鸡肋，多取清名几熊掌。
丈夫自重贵难售，两翁今与青山久。
後来太守更风流，要伴前人作诗瘦。
我倦承明苦求出，到处遗踪寻六一。
凭君试与问琅邪，许我来游莫难色。

次韵王觌正言喜雪

圣人与天通，有诏宽狱市。
好语夜喧街，湿云朝覆砌。
纷然退朝后，色映宫槐媚。
欲夸剪刻工，故上朱蓝袂。
我方执笔侍，未敢书上瑞。
君犹伏阁争，高论亦少慰。
霏霏止还作，盎盎风与气。
神龙久潜伏，一怒势必倍。
行当见三白，拜舞万岁。
归来饮君家，酣咏追既醉。

次韵王定国y扬州

此身江海寄天游，一落红尘不易收。
未许相如还蜀道，空教何逊在扬州。
又惊白酒催黄菊，尚喜朱颜映黑头。
火急著书千古事，虞卿应未厌穷愁。

次韵王定国得晋卿酒相留夜饮

短衫厌手气横秋，更著仙人紫绮裘。
使我有名全是酒，从他作病且忘忧。
诗无定律君应将，醉有真乡我可侯。
且倒余樽尽今夕，睡蛇已死不须钩。

次韵王定国得颍y二首

仙风入骨已凌云，秋水为文不受尘。
一噫固应号地籁，余波犹足挂天绅。
买牛但自捐三尺，射鼠何劳挽六钧。
莫向百花潭上去，醉翁不见与谁亲。

次韵王定国得颍y二首

滔滔四海我知津，每愧先生植杖芸。
自少多言晚闻道，从今闭口不论文。
狗白兽樽中酒，归煮青泥坊底芹。
要识老僧无尽处，床头牛蚁不曾闻。

次韵王定国会饮清虚堂

何逊扬州又几年，官梅诗兴故依然。
何人可复间季孟，与子不妨中圣贤。
卜筑君方淮上郡，归心我已剑南川。
此身正似蚕将老，更尽春光一再眠。

次韵王定国马上见寄

昨夜霜风人W衣，晓来病骨更支离。
疏狂似我人谁顾，坎坷怜君志未移。
但恨不携桃叶女，尚能来趁菊花时。
南台二谢人无继，直恐君诗胜义熙。

次韵王定国南迁回见寄

土晕铜花蚀秋水，要须悍石相砻砥。
十年冰药战膏粱，万里烟波濯纨绮。
归来诗思转清激，百丈空潭数鲂鲤。
逝将桂浦撷兰荪，不记槐堂收剑履。
却思庚岭今何在，更说彭城真梦耳。
君知先竭是甘井，我愿得全如苦李。
妄心不复九回肠，至道终当三洗髓。
广陵阳羡何足较，只有无何真我里。
乐全老子今禅伯，掣电机锋不容拟。
心通岂复问云何，印可聊须答如是。
相逢为我话留滞，桃花春涨孤舟起。

次韵王定国书丹元子宁极斋

仙人与吾辈，寓迹同一尘。
何曾五浆馈，但有争席人。
宁极无常居，此斋自随身。
人那识郗监，天不留封伦。
误落世网中，俗物愁我神。
先生忽扣户，夜呼祁孔宾。
便欲随子去，著书未绝麟。
愿挂神虎冠，往卜饮马邻。
王郎濯纨绮，意与陋巷亲。
南游苦不早，倘及鲈新。

次韵王定国谢韩子华过饮

楚有孙叔敖，长城隐千里。
哀哉练裙子，负薪蹑破履。
岂无故交亲，逝去如覆水。
不如老优孟，谈笑托谐美。
世家不可恃，如倚折足几。
祥符有贤相，手握天下砥。
懿敏亦名公，三贵德爵齿。
盖棺今几日，公子谁料理。
谁要卿料理，欲说且止止。
宅相开府公，久为苍生起。
如何垂老别，冰盘馈苍耳。
亲嫌妨鹗荐，相对发微。
新诗如弹丸，脱手不移晷。
我亦老宾客，苦语落纨绮。
莫辞三上章，有道贫贱耻。

次韵王都尉偶得耳疾

君知六凿皆为赘，我有一言能决疣。
病客巧闻床下蚁，痴人强觑棘端猴。
聪明不在根尘里，药饵空为婢仆忧。
但试周郎看聋否，曲音小误已回头。

次韵王巩独眠

居士身心如槁木，旅馆孤眠体生粟。
谁能相思琢白玉，服药千朝偿一宿。
天寒日短银灯续，欲往从之车脱轴。
何人吹断参差竹，泗水茫茫鸭头绿。

次韵王巩留别

去国已八年，故人今有谁？
当时交游内，未数蔡克儿。
岂无知我者，好爵半已縻。
争为东阁吏，不顾北山移。
公子表独立，与世颇异驰。
不辞千里远，成此一段奇。
蛾眉亦可怜，无奈思饼师。
无人伴客寝，惟有支床龟。
君归与何人，文字相娱嬉。
持此调张子，一笑当脱颐。

次韵王巩南迁初归二首

问君谪南宾，野葛食几尺。
逢人瘴发黄，入市胡眼碧。
三年不易过，坐睨倚天壁。
归来貌如故，妙语仍破镝。
那能废诗酒，亦未妨禅寂。
愿为尚书郎，还赐上方舄。

次韵王巩南迁初归二首

江家旧池台，修竹围一尺。
归来万事非，惟见秦淮碧。
平生痛饮处，遗墨鸦栖壁。
西来故父客，金印杂鸣镝。
三槐老更茂，花絮春寂寂。
中微未可料，家庙藏赤舄。

次韵王巩颜复同泛舟

沈郎清瘦不胜衣，边老便便带十围。
躞蹀身轻山上走，欢呼船重醉中归。
舞腰似雪金钗落，谈辩如云玉尘挥。
忆在钱塘正如此，回头四十二年非。

次韵王诲夜坐

爱君东阁能延客，顾我闲官不计员。
策杖频过知未厌，卜居相近岂辞迁。
莫将诗句惊摇落，渐喜樽省扑缘。
待约月明池上宿，夜深同看水中天。

次韵王晋卿奉诏押高丽宴射

北苑传呼陛J郎，东夷初识令君香。
天山自可三箭取，海国何劳一苇杭。
宣劝不辞金碗侧，醉归争看玉鞭长。
锦囊诗草勤收拾，莫遣鸡林得夜光。

次韵王郎子立风雨有感

百年一俯仰，寒暑相主客。
稍增裘褐气，已觉团扇厄。
不烦计荣辱，此丧彼有获。
我琴终不败，无攫亦无y。
後生不自牧，呻吟空挟策。
揠苗不待长，卖菜苦求益。
此郎独静退，门外无行迹。
但恐陶渊明，每为饥所迫。
凄风弄衣结，小雪穿门席。
愿君付一笑，造物亦戏剧。
朝来赋云梦，笔落风雨疾。
为君裁春衫，高会开桂籍。

次韵王廷老和张十七九日见寄二首

霜叶投空雀篱，上楼筋力强扶持。
对花把酒未甘老，膏面染须聊自欺。
无事亦知君好饮，多才终恐世相縻。
请看平日衔杯口，会有金椎为控颐。

次韵王廷老和张十七九日见寄二首

接果移花看补篱，腰镰手斧不妨持。
上都新事长先到，老圃闲谈未易欺。
酿酒闭门开社瓮，杀牛留客解耕縻。
何时得见纤纤玉，右手持杯左捧颐。

次韵王廷老退居见寄

浪蕊浮花不辨春，归来方识岁寒人。
回头自笑风波地，闭眼聊观梦幻身。
北牖已安陶令榻，西风还避瘐公尘。
更搔短发东南望，试问今谁裹旧巾。


