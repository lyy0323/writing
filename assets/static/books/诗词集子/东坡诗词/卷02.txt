【卷02】

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

我梦随汝去，东阡松柏青。
却入西州门，永愧北山灵。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

乞何足羡，负米可忘艰。
莫为无车马，含羞入剑关。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

我坐名过实，哗自招损。
汝幸无人知，莫厌家山稳。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

竹笥与练裙，随时毕婚嫁。
无事若相思，征鞍还一跨。

伯父《送先人下第归蜀》诗云U人稀野店休安枕，路入灵关稳跨驴。安节将去，为诵此句，因以为韵，作小诗十四首送之

万里却来日，一庵仍独居。
应笑谋生拙，团团如磨驴。

泊南井口期任遵圣长官，到晚不及见，复来

江上有微径，深榛烟雨埋。
崎岖欲取别，不见又重来。
下马未及语，固已慰长怀。
江湖涉浩渺，安得与之偕。

舶}风

三旬已过黄梅雨，万里初来舶}风。
几处萦回度山曲，一时清驶满江东。
惊飘蔌蔌先秋叶，唤醒昏昏嗜睡翁。
欲作兰台快哉赋，却嫌分别问雌雄。

薄薄酒二首

薄薄酒，胜茶汤；
cc布，胜无裳。
丑妻恶妾胜空房。五更待漏靴满霜，
不如三伏日高睡足北窗凉。珠襦玉柙万人祖送归北邙，
不如悬鹑百结独坐负朝阳。生前富贵，
死後文章，百年瞬息万世忙，
夷齐盗跖俱亡羊，不如眼前一醉是非忧乐两都忘。

薄薄酒二首

薄薄酒，饮两钟；
粗粗布，著两重；
美恶虽异醉暖同，丑妻恶妾寿乃公。
隐居求志义之从，本不计较东华尘土北窗风。
百年虽长要有终，富死未必输生穷。
但恐珠玉留君容，千载不朽遭樊崇。
文章自足欺盲聋，谁使一朝富贵面发红。
达人自达酒何功，世间是非忧乐一来空。

薄命佳人

双颊凝酥发抹漆，眼光入帘珠的。
故将白练作仙衣，不许红膏污天质。
吴音娇软带儿痴，无限闲愁总未知。
自古佳人多命薄，闭门春尽杨花落。

捕蝗，至浮云岭，山行疲}，有怀子由弟二首

西来烟障塞空虚，洒篇秋田雨不如。
新法清平那有此，老身穷苦自招渠。
无人可诉乌衔肉，忆弟难凭犬附书。
自笑迂疏皆此类，区区犹欲理蝗余。

捕蝗，至浮云岭，山行疲}，有怀子由弟二首

霜风渐欲作重阳，熠熠溪边野菊黄。
久废山行疲荦确，尚能村醉舞淋浪。
独眠林下梦魂好，回首人间忧患长。
杀马毁车从此逝，子来何处问行藏。

蔡景繁官舍小阁

使君不独东南美，典型尚记先君子。
戏嘲王叟短辕车，肯为徐郎书纸尾。
三年弭节江湖上，千首放怀风月里。
手开西阁坐虚明，目净东溪照清。
素琴浊酒容一榻，落霞孤骛供千里。
大舫何时系门柳，小诗屡欲书窗纸。
文昌新构满t鸾，都邑正喧收杞梓。
相逢一醉岂有命，南来寂寞君归矣。

参寥惠杨梅

新居未换一根椽，只有杨梅不直钱。
莫共金家斗甘苦，参寥不是老婆禅

参寥上人初得智果院，会者十六人，分韵赋诗，轼得心字

涨水返旧壑，飞云思故岑。
念君忘家客，亦有怀归心。
三间得幽寂，数步藏清深。
攒金卢橘坞，散火杨梅林。
茶笋尽禅味，松杉真法音。
云崖有浅井，玉醴常半寻。
遂名参寥泉，可濯幽人襟。
相携横岭上，未觉衰年侵。
一眼吞江湖，万象涵古今。
愿君更小筑，岁晚解我簪。

残句爱蜀I舒嘉代富

爱蜀I舒嘉代富，新登高棣桂常芳。

残句安石作假山

安石作假山，其中多诡怪。
虽然知是假，争奈主人爱。

残句暗麝著人簪茉莉

暗麝著人簪茉莉，红潮登烦醉槟榔。

残句白头逢国士

白头逢国士，青眼酒尊开。

残句白云峰下两枪新

白云峰下两枪新。

残句背之不见与无同

背之不见与无同。

残句不会人间闲草木

不会人间闲草木，预人何事管兴亡。

残句沧海何曾断地脉

沧海何曾断地脉，白袍端合破天荒。

残句但令有妇如康子

但令有妇如康子，安问生儿比仲谋。

残句东家近新富

东家近新富，满地有苔钱。

残句多生绮语磨不尽

多生绮语磨不尽。

残句二疏辞汉去

二疏辞汉去。

残句风师挟帝令

风师挟帝令，号呼肆徂征。
云师畏推逐，蓄意不敢争。
雨师旷厥官，所苟朝夕生。
帝眷一夕回，旱识旦暮行。
翻然沛膏泽，夜半来无声。
青秧发广亩，白水涵孤城。

残句凤凰来仪

凤凰来仪，嘉禾合穗。

残句寒食清明都过了

寒食清明都过了，石泉槐火一时新。

残句衡茅稚子[_器

残句衡茅稚子[_器。

残句湖上秋风聚萤苑

湖上秋风聚萤苑，门前春浪散花洲。

残句槐花黄

槐花黄，举子忙；
促织鸣，懒妇惊。

残句叩槛出鱼鳖

叩槛出鱼鳖，诗成一笑粲。

残句苦雾收残文豹别

苦雾收残文豹别，怒涛惊起老蟠□。

残句荔枝已成吾发白

荔枝已成吾发白，犹作江南未归客。

残句旅雁何时更著行

旅雁何时更著行。

残句门大要容千驷入

门大要容千驷入，堂深不觉百男欢。

残句密竹不妨呈劲节

密竹不妨呈劲节，早梅何惜认残花。

残句其间绝品非不佳

其间绝品非不佳，张禹纵贤非鱼鲠。

残句千层高阁侵云汉

千层高阁侵云汉，双派清流透石岩。

残句青山南

青山南，白石北，
此地嵯峨人不识。

残句秋英不比春花落

秋英不比春花落，说与诗人子细看。

残句冉冉绿雾生人衣

冉冉绿雾生人衣。

残句山抹微云秦学士

山抹微云秦学士，露花倒影柳屯田。

残句侍者方当而立岁

侍者方当而立岁，先生已是古稀年。

残句书窗宛壁常遭骂

书窗宛壁常遭骂。

残句岁寒冰冷天地闭

岁寒冰冷天地闭，为我起{上左幸右丸下虫}鞭鱼龙。

残句天公自著思

天公自著思。

残句问信风篁岭下梅

问信风篁岭下梅。

残句吾曹总为长江老

吾曹总为长江老。

残句阳虫陨羿丧厥喙

阳虫陨羿丧厥喙，羽渊之化帝祝尾。

残句一炉香对紫宫起

一炉香对紫宫起，万点雨随青盖归。

残句一夕雷轰荐福碑

一夕雷轰荐福碑。

残句饮非其人茶有语

饮非其人茶有语，闭门独啜心有愧。

残句有客打碑来荐福

有客打碑来荐福，无人骑鹤上扬州。

残句竹篱茅舍出青黄

竹篱茅舍出青黄。

残句醉中有客眠何害

醉中有客眠何害，须信陶潜未若贤。

残句作诗不须工

作诗不须工。

残腊独出二首

幽寻本无事，独往意自长。
钓鱼丰乐桥，采杞逍遥堂。
罗浮春欲动，云日有清光。
处处野梅开，家家腊酒香。
路逢眇道士，疑是左元放。
我欲从之语，恐复化为羊。

残腊独出二首

江边有微行，诘曲背城市。
平湖春草合，步到栖禅寺。
堂空不见人，老稚掩关睡。
所营在一食，食已宁复事。
客来岂无得，施子净扫地。
风松独不静，送我作鼓吹。

沧洲亭怀古

湘水悠悠天际来，夹江古木抱山回。
城中人物若可数，日晏市散多苍苔。
九疑f天古云埋，遥想帝子龙车回。
心衰目极何可望，九歌寂寂令人哀。

藏春坞

朱阁前头露井多，碧桃花下美人过。
寒泉未必能胜此，奈有银瓶素绠何。

曹既见和复次韵

造物本儿嬉，风噫雷电笑。
谁令妄惊怪，失匕号万教。
人人走江湖，一一操网钓。
偶然连六鳌，便谓此手妙。
空令任公子，三岁蹲海徼。
长贫固不辞，一死实未料。
难将蓍草算，除用佛眼照。
何人嗣家学，恨子儿尚少。
嗟我与曹君，衰老世不要。
空言今无救，奇志后必耀。
吟君五字诗，义重千金吊。
收藏慎勿出，免使群儿谯。

曹溪夜观《传灯录》，灯花落一僧字上，口占

山堂夜岑寂，灯下看传灯。
不觉灯花落，茶毗一个僧。

茶诗

白云峰下两枪新。

蝉

蜕形浊污中，羽翼便Q好。
秋来间何阔，已抱寒茎槁。

常山赠刘磁

刘侯年少日，骏马拊便面。
援弓雁自落，不待白羽贯。

常州太平寺法华院U卜亭醉题

六花U卜林间佛，九节菖蒲石上仙。
何似东坡铁拄杖，一时惊散野狐禅。

朝云

不似杨枝别乐天，恰如通德伴伶玄。
阿奴络秀不同老，天女维摩总解禅。
经卷药炉新活计，舞衫歌扇旧因缘。
丹成逐我三山去，不作巫阳云雨仙。

嘲子由

堆几尽埃简，攻之如蠹虫。
谁知圣人意，不尽书籍中。
曲尽弦犹在，器成机见空。
妙哉留轮手，堂下笑桓公。

潮中观月

璃玻千顷照神州，此夕人间别是秋。
地与楼台相上下，天随星斗共沉浮。
一尘不向山中住，万象都从物外求。
醉吸清华游碧落，更于何处觅瀛洲。

尘外亭

楚山澹无姿，赣水清可厉。
散策尘外游，麾手谢此世。
山高惜人力，十步辄一憩。
却立浮云端，俯视万井丽。
幽人宴坐处，龙虎为斩雉。
马驹独何疑，岂堕山鬼计。
夜垣非助我，谬敬欲其逝。
戏留一转语，千载起攘袂。

沉香石

壁立孤峰倚砚垂，共疑沉水得顽苍。
欲随楚客纫兰佩，谁信吴儿是木肠。
山下曾逢化松石，玉中还有辟邪香。
早知百和俱灰烬，未信人言弱胜刚。

陈伯比和回字复次韵

田里冯生甯屑去，湖海陈侯犹肯来。
诗书好在家四壁，蒲柳蓊然城一隈。

骑上下山亦疏矣，┐尤莩龊挝哉。
市桥十步即尘土，晚雨潇潇殊未回。

陈季常见过三首

仕宦常畏人，退居还喜客。
君来辄馆我，未觉难黍窄。
东坡有奇事，已种十亩麦。
但得君眼青，不辞奴饭白。

陈季常见过三首

送君四十里，只使一帆风。
江边千树柳，落我酒杯中。
此行非远别，此乐固无穷。
但愿长如此，来往一生同。

陈季常见过三首

闻君开龟轩，东槛俯乔木。
人言君畏事，欲作龟头缩。
我知君不然，朝饭仰阳谷。
余光幸分我，不死安可独。

陈季常所蓄《朱陈村嫁娶图》二首

何年顾陆丹青手，画作朱陈嫁娶图。
闻道一村惟两姓，不将门户买崔卢。

陈季常所蓄《朱陈村嫁娶图》二首

我是朱陈旧使君，劝农曾入杏花村。
而今风物那堪画，县吏催租夜打门。

陈季常自岐亭见访，郡中及旧州诸豪争欲邀致之，戏作陈孟公诗一首

孟公好饮宁论斗，醉後关门防客走。
不妨闲过左阿君，百谪终为贤太守。
老居闾里自浮沉，笑问伯松何苦心。
忽然载酒从陋巷，为爱扬雄作酒箴。
长安富儿求一过，千金寿君君笑唾。
汝家安得客孟公，从来只识陈惊坐。

陈州与文郎逸民饮别，携手河堤上，作此诗

白酒无声滑泻油，醉行堤上散吾愁。
春风料峭羊角转，河水渺绵瓜蔓流。
君已思归梦巴峡，我能未到说黄州。
此身聚散何穷已，未忍悲歌学楚囚。

成伯家宴，造坐无由，辄欲效颦而酒已尽，入夜，不欲烦扰，戏作小诗求数酌而已

道士令严难继和，僧伽帽小却空回。
隔篱不唤邻翁饮，抱瓮须防吏部来。

成伯席上赠所出妓川人杨姐

坐来真个好相宜，深注唇儿浅画眉。
须信杨家佳丽种，洛川自有浴妃池。

呈定国

旧病应逢医口药，新妆渐画入时眉。
信知诗是穷人物，近觉王郎不作诗。

城南县尉水亭得长字

两尉郁相望，东西百步场。
插旗蒲柳市，伐鼓水云乡。
已作观鱼槛，仍开射鸭堂。
潋潋波头细，疏疏雨脚长。
全家依画舫，极目乱红妆。
我来闲濯足，溪涨欲浮床。
泽国山围里，孤城水影傍。
欲知归路处，苇外记风樯。

乘舟过贾收水阁，收不在，见其子，三首

爱酒陶元亮，能诗张志和。
青山来水槛，白雨满渔蓑。
泪垢添丁面，贫低举案蛾。
不知何所乐，竟夕独酣歌。

乘舟过贾收水阁，收不在，见其子，三首

风蒲乱，猗猗水荇长。
小舟浮鸭绿，大杓泻鹅黄。
得意诗酒杜，终身鱼稻乡。
乐哉无一事，何处不清凉。

乘舟过贾收水阁，收不在，见其子，三首

曳杖青苔岸，系船枯柳根。
德公方上冢，季路独留言。
已占蒲鱼港，更开松菊园。
从兹来往数，儿女自G门。

程德孺惠海中柏石，兼辱佳篇，辄复和谢

岚薰瘴染却敷腴，笑饮贪泉独继吴。
未欲连车收薏苡，肯教沉网取珊瑚。
不知庾岭三年别，收得曹溪一滴无。
但指庭前双柏石，要予临老识方壶。

澄迈驿通潮阁二首

倦客愁闻归路遥，眼明飞阁俯长桥。
贪看白鹭横秋浦，不觉青林没晚潮。

澄迈驿通潮阁二首

余生欲老海南村，帝遣巫阳招我魂。
杳杳天低鹘没处，青山一发是中原。

池上二首

小池新凿会天雨，一部鼓吹从何来。
有蟾正碧乱草色，时泅出没东南隈。
井干跳梁亦足乐，洞庭鱼龙何有哉。
能歌德声莫入月，清池与尔俱忘回。

池上二首

不作太白梦日边，还同乐天赋池上。
池上新年有荷叶，细雨鱼儿{轻浪。
男儿学易不应举，幽人一友吾得尚。
此池便可当长江，欲榜茅斋来荡漾。

出城送客，不及，步至溪上，二首

送客客已去，寻花花未开。
未能城里去，且复水边来。
父老借问我，使君安在哉。
今年好雨雪，会见麦千堆。

出城送客，不及，步至溪上，二首

春来六十日，笑口几回开。
会作堂堂去，何妨得得来。
倦游行老矣，旧隐赋归哉。
东望峨眉小，卢山翠作堆。

出都来陈，所乘船上有题小诗八首，不知何人有感於余心者聊为和之

蛙鸣青草泊，蝉噪垂杨浦。
吾行亦偶然，及此新过雨。

出都来陈，所乘船上有题小诗八首，不知何人有感於余心者聊为和之

鸟乐忘置J，鱼乐忘钩饵。
何必择所安，滔滔天下是。

出都来陈，所乘船上有题小诗八首，不知何人有感於余心者聊为和之

烟火动村落，晨光尚熹微。
田园处处好，渊明胡不归。

出都来陈，所乘船上有题小诗八首，不知何人有感於余心者聊为和之

我行无疾徐，轻楫信溶漾。
船留村市闹，闸发寒波涨。


