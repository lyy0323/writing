【卷07】

村醪二尊献张平阳

万户春浓酒似油，想须百瓮到床头。
主人日饮三千客，应笑穷官送督邮。

村醪二尊献张平阳

诗里将军已筑坛，後来裨将欲登难。
已惊老健苏梅在，更作风流王谢看。
□出定知书满腹，瘦生应为语雕肝。
□□洒落江山外，留与人间激懦官。

村醪二尊献张平阳

张公高躅不可到，我欲挽肩才觉难。
事业已归前辈录，典刑留与後人看。
诗如琢雪清牙颊，身觐飞龙吐胆肝。
少负清名晚方用，白头翁竟作何官。

答晁以道索书

阅世真难记，如公自不忘。
其於书太简，正以懒相妨。

答陈述古二首

漫说山东第二州，枣林桑泊负春游。
城西亦有红千叶，人老簪花却自羞。

答陈述古二首

小桃破萼未胜春，罗绮丛中第一人。
闻道使君归去後，舞衫歌扇总成尘。

答范淳甫次韵答王定国

吾州下邑生刘季，谁数区区张与李。
重瞳遗迹已尘埃，惟有黄楼临泗水。
而今太守老且寒，侠气不洗儒生酸。
犹胜白门穷吕布，欲将鞍马事曹瞒。
每得君诗如得书，宣心写妙书不如。
眼前百种无不有，知君一以诗驱除。
传闻都下十日雨，青泥没马街生鱼。
旧雨来人今不来，悠然独酌卧清虚。
我虽作郡古云乐，山川信美非吾庐。
愿君不废重九约，念此衰冷勤呵嘘。

答海上翁

山翁不复见新诗，疑是河南石壁曦。
海水岂容鲸饮尽，然犀何处觅琼枝。

答径山琳长老

与君皆丙子，各已三万日。
一日一千偈，电往那容诘。
大患缘有身，无身则无疾。
平生笑罗什，神咒真浪出。

答郡中同僚贺雨

水旱行十年，饥疫遍九土。
奇穷所向恶，岁岁祈睛雨。
虽非为己求，重请终愧古。
鬼神亦知我，老病入腰膂。
何曾拜向人，此意难不许。
重云萋已合，微润先流础。
萧萧止还作，坐听及三鼓。
天明将吏集，泥土满靴屦。
登城望E麦，绿浪风掀舞。
愧我贤友生，雄篇斗新语。
君看大熟岁，风雨占十五。
天地本无功，祈禳何足数。
渡河不入境，未若无蝗虎。
而况刑白鹅，下策君勿取。

答孔周翰求书与诗

身闲曷不长闭口，天寒正好深藏手。
吟诗写字有底忙，未脱多生宿尘垢。
不蒙讥诃子厚疾，反更刻画无盐丑。
征西自有家鸡肥，太白应惊饭山瘦。
与君相从知几日，东风待得花开否。
拨弃万事勿复谈，百觚之後那辞酒。

答李邦直

美人如春风，著物物未知。
羁愁似冰雪，见子先流澌。
子从徐方来，吏民举熙熙。
扶病出见之，惊我一何衰。
知我久慵倦，起我以新诗。
诗词如醇酒，盎然熏四支。
径饮不觉醉，欲和先昏疲。
西斋有蛮帐，风雨夜纷披。
放怀语不择，抚掌笑脱颐。
别来今几何，春物已含姿。
柳色日夜暗，子来竟何时。
徐方虽云乐，东山禁游嬉。
又无狂太守，何以解忧思。
闻子有贤妇，华堂咏螽斯。
曷不倒囊橐，卖剑买蛾眉。
不用教丝竹，唱我新歌词。

答李公择

济南春好雪初晴，行到龙山马足轻。
使君莫忘溪女，时作阳关肠断声。

答吕梁仲屯田

乱山合沓围彭门，官居独在悬水村。
居民萧条杂麋鹿，小市冷落无鸡豚。
黄河西来初不觉，但讶清泗奔流浑。
夜闻沙岸鸣瓮盎，晓看雪浪浮鹏鲲。
吕梁自古喉吻地，万顷一抹何由吞。
坐观入市卷闾井，吏民走尽余王尊。
计穷路断欲安适，吟诗破屋愁鸢蹲。
岁寒霜重水归壑，但见屋瓦留沙痕。
入城相对如梦寐，我亦仅免为鱼鼋。
旋呼歌舞杂诙笑，不惜饮空瓶盆。
念君官舍冰雪冷，新诗美酒聊相温。
人生如寄何不乐，任使绛蜡烧黄昏。
宣房未筑淮泗满，故道堙灭疮痍存。
明年劳苦应更甚，我当畚锸先黥髡。
付君万指伐顽石，千m雷动苍山根。
高城如铁洪口快，谈笑却扫看崩奔。
农夫掉臂免狼顾，秋谷布野如云屯。
还须更置软脚酒，为君击鼓行金樽。

答任师中、家汉公

先君昔未仕，杜门皇佑初。
道德无贫贱，风采照乡闾。
何尝疏小人，小人自阔疏。
出门无所诣，老史在郊墟。
门前万竿竹，堂上四库书。
高树红消梨，小池白芙蕖。
常呼赤脚婢，雨中撷园蔬。
娇娇任夫子，罢官还旧庐。
是时里中儿，始识长者车。
烹鸡酌白酒，相对欢有余。
有如庞德公，往还葛与徐。
妻子走堂下，主人竟谁欤。
我时年尚幼，作赋慕相如。
侍立看君谈，精悍实起予。
岁月曾几何，耆老逝不居。
史侯最先没，孤坟拱桑樗。
我亦涉万里，清血满襟祛。
漂流二十年，始悟万缘虚。
独喜任夫子，老佩刺史鱼。
威行乌白蛮，解辫请冠裾。
方当入奏事，清庙陈[m。
胡为厌轩冕，归意不少纾。
上蔡有良田，黄沙走清渠。
罢亚百顷稻，雍容十年储。
闲随李丞相，搏射鹿与猪。
苍鹰十斤重，猛犬如黄驴。
岂比陶渊明，穷苦自把锄。
我今四十二，衰发不满梳。
彭城古名郡，乏人偶见除。
头颅已可知，几何不樵渔。
会当相从去，芒鞋老畲。
念子瘴江边，怀抱向谁摅。
赖我同年友，相欢出同舆。
冰盘荐文鲔，玉星愀∏。
醉中忽思我，清诗缀琼琚。
知我少所谐，教我时卷舒。
世事日反覆，翩如风中。
雀罗吊廷尉，秋扇悲婕妤。
升沈一何速，喜怒纷众狙。
作诗谢二子，我师宁与蘧。

答任师中次韵

闲里有深趣，常忧儿辈知。
已成归蜀计，谁借买山赀。
世事久已谢，故人犹见思。
平生不饮酒，对子敢论诗。

答王定民

开缄奕奕满银钩，书尾题诗语更遒。
八法旧闻宗长史，五言今复拟苏州。
笔踪好在留台寺，旗队遥知到石沟。
欲寄鼠须并茧纸，请君章草赋黄楼。

答王巩

汴泗v吾城，城坚如削铁。
中有李临淮，号令肝胆裂。
古来彭城守，未省怕恶客。
恶客云是谁？祥符相公孙。
是家豪逸生有种，千金一掷颇黎盆。
连车载酒来，不饮外酒嫌其村。
子有千瓶酒，我有万株菊。
任子满头插，团团见花不见目。
醉中插花归，花重压折轴。
问客何所须？客言：我爱山，
青山自绕郭，不要买山铁。
此外有黄楼，楼下一河水，
美哉洋洋乎，可以疗饥并洗耳。
彭城之游乐复乐，客恶何如主人恶。

答仲屯田次韵

秋来不见陂岑，千里诗盟忽重寻。
大木百围生远籁，朱泫三叹有遗音。
清风卷地收残暑，素月流天扫积阴。
欲遣何人赓绝唱，满阶桐叶候虫吟。

答周循州

蔬饭藜床破衲衣，扫除习气不吟诗。
前生自是卢行者，後学过呼韩退之。
未敢叩门求夜话，时叨送米续晨炊。
知君清俸难多辍，且觅黄精与疗饥。

答子勉三首

君不登郎省，还应上谏坡。
才高殊未识，岁晚喜无他。
枥马羸难出，邻鸡冻不歌。
寒炉余几火，灰里拨阴何。

答子勉三首

惊人得佳句，或以傲王公。
处士还清节，滑稽安足雄。
深沉似康乐，简远到安丰。
一点无俗气，相期林下风。

答子勉三首

欧倩腰支柳一涡，小梅催拍大梅歌。
舞余片片梨花落，争奈当涂风物何。

大风留金山两日

塔上一铃独自语，明日颠风当断渡。
朝来白浪打苍崖，倒射轩窗作飞雨。
龙骧万斛不敢过，渔舟一叶从掀舞。
细思城市有底忙，却笑蛟龙为谁怒。
无事久留童仆怪，此风聊得妻孥许。
山道人独何事，夜半不眠听粥鼓。

大寒步至东坡赠巢三

春雨如暗尘，春风吹倒人。
东坡数间屋，巢子谁与邻。
空床敛败絮，破灶郁生薪。
相对不言寒，哀哉知我贫。
我有一瓢酒，独饮良不仁。
未能X我颊，聊复濡子唇。
故人千钟禄，驭吏醉吐茵。
那知我与子，坐作寒Q呻。
努力莫怨天，我尔皆天民。
行看花柳动，共享无边春。

大老寺竹间阁子

残花带叶暗，新笋出林香。
但见竹阴绿，不知F水黄。
树高倾陇鸟，池浚落河鲂。
栽种良辛苦，孤僧瘦欲＊。

大秦寺

晃荡平川尽，坡陀翠麓横。
忽逢孤塔迥，独向乱山明。
信足幽寻远，临风却立惊。
原田浩如海，滚滚尽东倾。

大行太皇太后高氏挽词二首

至矣吾三后，功高汉已还。
复推元佑冠，盖得永昭全。
有作犹非圣，无私乃是天。
侍臣谈道要，家法信家传。

大行太皇太后高氏挽词二首

却狄安诸夏，先王社稷臣。
固应祠百世，何止活千人。
定策天知我，忘家帝念亲。
万方何以报，得疾为勤民。

大雪，青州道上，有怀东武园亭，寄交代孔周翰

超然台上雪，城郭山川两奇绝。
海风吹碎碧琉璃，时见三山白银阙。
盖公堂前雪，绿窗朱户相明灭。
堂中美人雪争妍，粲然一笑玉齿颊。
就中山堂雪更奇，青松怪石乱琼丝。
惟有使君游不归，五更马上愁敛眉。
君不是淮西李侍中，夜入蔡州缚取吴无济，
又不是襄阳孟浩然，长安道上骑驴吟雪诗。
何当闭门饮美酒，无人毁誉河东守。

大雪独留尉氏，有客入驿，呼与饮，至醉，诘旦客南去，竟不知其谁

古驿无人雪满庭，有客冒雪来自北。
纷纷笠上已盈寸，下马登堂面苍黑。
苦寒有酒不能饮，见之何必问相识。
我酌徐徐不满觥，看客倒尽不留涩。
千门书闭行路绝，相与笑语不知夕。
醉中不复问姓名，上马忽去横短策。

大雨联句

庭松偃盖如醉，夏雨新凉似秋。
有客高吟拥鼻，无人共吃馒头。

代书答梁先

此身与世真悠悠，苍颜华发谁汝留。
强名太守古徐州，忘归不如楚沐猴。
鲁人岂独不知丘，C藉夫子无罪尤。
异哉梁子清而修，不远千里从我游。
了然正色悬双眸，世之所驰子独不。
一经通明传节侯，小楷精绝规摹欧。
我衰废学懒且偷，畏见问事买长头。
别来红叶黄花秋，夜梦见之起坐愁。
遗我驳石盆与瓯，黑质白章声琳球。
谓言山石生涧沟，追琢尚可王公羞。
感子佳意能无酬，反将木瓜报珍投。
学如富买在博收，仰取俯拾无遗筹。
道大如天不可求，修其可见致其幽。
愿子笃实慎勿浮，发愤忘食乐忘忧。

迨作《淮口遇风诗》，戏用其韵

我诗如病骥，悲鸣向衰草。
有儿真骥子，一喷群马倒，
养气勿吟哦，声名忌太早。
风涛借笔力，势逐孤云扫。
何如陶家儿，v舍觅梨枣。
君看押强韵，已胜郊与岛。

待旦

梦破山骨冷，扶桑未放晓。
披衣坐虚堂，缺月犹皎皎。
扬泉漱寒冽，激齿冰雪绕。
百体喜坚壮，万象觉情悄。
簪履事朝谒，神魂飞渺。
龛灯蚌珠剖，炉穗玉绳袅。
浮念恍已消，真庭谅非杳。
须臾霁霞起，赫奕射林表。
高树引凉蝉，深枝栖鸟。
二虫彼何为，逐动自纷扰。
悠悠天宇内，岂复论大小。
覆盎舞醯鸡，浓昏恣飞绕。
定知达观士，方寸常了了。
世无陶靖节，此乐知者少。

待月台

月与高人本有期，挂檐低户映蛾眉。
只从昨夜十分满，渐觉冰轮出海迟。

戴道士得四字代作

少小家江南，寄迹方外士。
偶随白云出，卖药彭城市。
雪霜侵鬓发，尘土污冠袂。
赖此三尺桐，中有山水意。
自从夷夏乱，七丝久已弃。
心知鹿鸣三，不及胡琴四。
使君独慕古，嗜好与众异。
共吊桓s宫，一洒孟尝泪。
归来锁尘匣，独对断弦喟。
挂名石壁间，寂寞千岁事。

丹元子示诗，飘飘然有谪仙风气，吴传正继作，复次其韵

飞仙亦偶然，脱命瞬息中。
惟诗不可拟，如写天日容。
梦中哦七言，玉丹已入怀。
一语遭绰虐，失身随蓬莱。
蓬莱至今空，护短不养才。
上界足官府，谪仙应退休。
可怜吴与苏，肮脏雪满头。
雪满头，终当却与丹元子，
笑指东海乘桴浮。

单同年求德兴俞氏聚远楼诗三首

云山烟水苦难亲，野草幽花各自春。
赖有高楼能聚远，一时收拾与闲人。

单同年求德兴俞氏聚远楼诗三首

无限青山散不收，云奔浪卷入帘钩。
直将眼力为疆界，何啻人间万户侯。

单同年求德兴俞氏聚远楼诗三首

闻说楼居似地仙，不知门外有尘寰。
幽人隐几寂无语，心在飞鸿灭没间。

儋耳

霹雳收威暮雨开，独恁凭槛倚崔嵬。
垂天雌霓云端下，快意雄风海上来。
野老已歌丰岁语，除书欲放逐臣回。
残年饱饭东坡老，一壑能专万事灰。

儋耳山

突兀隘空虚，他山总不如。
君看道傍石，尽是补天余。

祷雨张龙公，既应，刘景文有诗，次韵

张公晚为龙，抑自龙中来。
伊昔风云会，咄嗟潭洞开。
精诚苟可贯，宾主真相陪。
洞箫振羽舞，白酒浮云。
言从关州妃，远去焦氏台。
倾倒瓶中雨，一洗麦上埃。
破旱不论功，乘云却空回。
嗟龙与我辈，用意岂远哉。
使君今子义，英风冠东莱。
笑说龙为友，幽明莫相猜。

到官病倦，未尝会客，毛正仲惠茶，乃以端午小集石塔，戏作一诗为谢

我生亦何须，一饱万想灭。
胡为设方丈，养此肤寸舌。
尔来又衰病，过午食辄噎。
谬为淮海帅，每愧厨传缺。
g无欲清人，奉使免内热。
空烦赤泥印，远致紫玉i。
为君伐羔豚，歌舞菰黍节。
禅窗丽午景，蜀井出冰雪。
坐客皆可人，鼎器手自洁。
金钗候汤眼，鱼蟹亦应诀。
遂令色香味，一日备三绝。
报君不虚受，知我非轻啜。

到颍未几，公帑已竭，斋厨索然，戏作

我昔在东武，吏方谨新书。
斋空不知春，客到先愁予。
采杞聊自诳，食菊不敢余。
岁月今几何，齿发日向疏。
幸此一郡老，依然十年初。
梦饮本来空，真饱竟亦虚。
尚有赤脚婢，能烹X尾鱼。
心知皆梦耳，慎勿歌归欤。

悼朝云

苗而不秀岂其天，不使童乌与我玄。
驻景恨无千岁药，赠行惟有小乘禅。
伤心一念偿前债，弹指三生断后缘。
归卧竹根无远近，夜灯勤礼塔中仙。

道者院池上作

下马逢佳客，携壶傍小池。
清风乱荷叶，细雨出鱼儿。
井好能冰齿，茶甘不上眉。
归途更萧瑟，真个解催诗。

灯花一首赠王十六

金粟钗头次第多，起看缺月带斜河。
悬知瑞草桥边夜，笑指灯花说老坡。

登常山绝顶广丽亭

西望穆陵关，东望琅邪台。
南望九仙山，北望空飞埃。
相将叫虞舜，遂欲归蓬莱。
嗟我二三子，狂饮亦荒哉。
红裙欲仙去，长笛有余哀。
清歌入云霄，妙舞纤腰回。
自从有此山，白石封苍苔。
何尝有此乐，将去复徘徊。
人生如朝露，白发日夜催。
弃置当何言，万劫终飞灰。

登玲珑山

何年僵立两苍龙，瘦脊盘盘尚倚空。
翠浪舞翻红罢亚，白云穿破碧玲珑。
三休亭上工延月，九折岩前巧贮风。
脚力尽时山更好，莫将有限趁无穷。

登庐山

读书庐山中，作郡庐山下。
平湖浸山脚，云峰对虚榭。
红蕖纷欲落，白鸟时来下。
犹思隐居胜，乱石惊湍泻。

登望D亭

河涨西来失旧D，孤城浑在水光中。
忽然归壑无寻处，千里禾麻一半空。

登云龙山

醉中走上黄茅冈，满冈乱石如群羊。
冈头醉倒石作床，仰看白云天茫茫。
歌声落谷秋风长，路人举首东南望，
拍手大笑使君狂。

登州海市

东方云海空复空，群仙出没空明中。
荡摇浮世生万象，岂有贝阙藏珠宫。
心知所见皆幻影，敢以耳目烦神工。
岁寒水冷天地闭，为我起蛰鞭鱼龙。
重楼翠阜出霜晓，异事惊倒百岁翁。
人间所得容力取，世外无物谁为雄。
率然有请不我拒，信我人厄非天穷。
潮阳太守南迁归，喜见石廪堆祝融。
自言正直动山鬼，岂知造物哀龙钟。
伸眉一笑岂易得，神之报汝亦已丰。
斜阳万里孤鸟没，但见碧海磨青铜。
新诗绮语亦安用，相与变灭随东风。

登州孙氏万松堂

万松谁种已，半岭苍云映此邦。
露重珠璎蒙翠盖，风来石齿碎寒江。
浮空两竹横南阁，倒景扶桑射北窗。
坐待夕烽传海峤，重城归去踏逢逢。

邓忠母氏挽词

微生真草木，无处谢天力。
慈颜如春风，不见桃李实。
古今抱此恨，有志俯仰失。
公子岂先知，战战常惜日。
吾君日明照，委曲到肝鬲。
哀哉人子心，吾何爱一邑。
家庭拜前後，粲然发笑色。
岂比黄壤下，焚瘗千金璧。
若人道德人，视此亦戏剧。
聊偿曾闵意，遽与仙佛寂。
孤累卧江渚，永望坟墓隔。
作诗相楚挽，感动泪再滴。

狄韶州煮蔓菁芦菔羹

我昔在田间，寒庖有珍烹。
常支折脚鼎，自煮花蔓菁。
中年失此味，想像如隔生。
谁知南岳老，解作东坡羹。
中有芦菔根，尚含晓露清。
勿语贵公子，从渠醉膻腥。

狄咏石屏

霏霏点轻素，渺渺开重阴。
风花乱紫翠，雪外有烟林。
雪近势方壮，林远意殊深。
会有无事人，支颐识此心。

籴米

籴米买束薪，百物资之市。
不缘耕樵得，饱食殊少味。
再拜请邦君，愿受一廛地。
知非笑昨梦，食力免内愧。
春秧几时花，夏稗忽已u。
怅焉抚来耜，谁复识此意。

荻蒲

雨折霜乾不耐秋，白花黄叶使人愁。
月明小艇湖边宿，便是江南鹦鹉洲。

地黄

地黄饷老马，可使光监人。
吾闻乐天语，喻马施之身。
我衰正伏枥，垂耳气不振。
移栽附沃壤，蕃茂争新春。
沉水得稚根，重汤养陈薪。
投以东阿清，和以北海醇。
崖蜜助甘冷，山姜发芳辛。
融为寒食饧，咽作瑞露珍。
丹田自宿火，渴肺还生津。
愿饷内热子，一洗胸中尘。

吊李台卿并叙

我初未识君，人以君为笑。
垂头老鹳雀，烟雨霾七窍。
敝衣来过我，危坐若持钓。
褚裒半面新，i蔑一语妙。
徐徐涉其澜，极望不可徼。
却劝元妩媚，士固难轻料。
看书眼如月，罅隙靡不照。
我老多遣忘，得君如再少。
纵横通杂艺，甚博且知要。
所恨言无文，至老幽不耀。
其生世莫识，已死谁复吊。
作诗遗故人，庶解俗子谯。

吊天竺海月辩师三首

欲寻遗迹强沾裳，本自无生可得亡。
今夜生公讲堂月，满庭依旧冷如霜。

吊天竺海月辩师三首

生死犹如臂屈伸，情锺我辈一酸辛。
乐天不是蓬莱客，凭仗西方作主人。

吊天竺海月辩师三首

欲访浮云起灭因，无缘却见梦中身。
安心好住王文度，此理何须更问人。

吊徐德占并引

美人种松柏，欲使低映门。
栽培虽易长，流恶病其根。
哀哉岁寒姿，肮脏谁与论。
竟为明所误，不免刀斧痕。
一遭儿女污，始觉山林尊。
从来觅栋梁，未省傍篱藩。
南山隔秦岭，千树龙蛇奔。
大厦若畏倾，万牛何足言。
不然老岩壑，合抱枝生孙。
死者不可悔，吾将遗后臣。

丁公默送蝤蛑

溪边石蟹小於钱，喜见轮锍嘤衽獭
半壳含黄宜点酒，两螯斫雪劝加餐。
蛮珍海错闻名久，怪雨腥风入坐寒。
堪笑吴兴馋太守，一诗换得两尖团。

定惠院师为余竹下开啸轩

啼`催天明，喧喧相诋谯。
暗蛩泣夜永，唧唧自相吊。
饮风蝉至洁，长吟不改调。
食土蚓无肠，亦自终夕叫。
鸢贪声最鄙，鹊喜意可料。
皆缘不平鸣，恸哭等嬉笑。
阮生已粗率，孙子亦未妙。
道人开此轩，清坐默自照。
冲风振河海，不能号无窍。
累尽吾何言，风来竹自啸。

定惠院寓居月夜偶出

幽人无事不出门，偶逐东风转良夜。
参差玉宇飞木末，缭绕香烟来月下。
江云有态清自媚，竹露无声浩如泻。
已惊弱柳万丝垂，尚有残梅一枝亚。
清诗独吟还自和，白酒已尽谁能借。
不惜青春忽忽过，但恐欢意年年谢。
自知醉耳爱松风，会拣霜林结茅舍。
浮浮大甑长炊玉，溜溜小槽如压蔗。
饮中真味老更浓，醉里狂言醒可怕。
闭门谢客对妻子，倒冠落佩从嘲骂。

东川清丝寄鲁冀州，戏赠

鹅溪清丝清如冰，上有千岁交枝藤。
藤生谷底饱风雪，岁晚忽作龙蛇升。
嗟我虽为老侍从，骨寒只受布与缯。
床头锦衾未还客，坐觉芒刺在背膺。
岂如髯卿晚及贵，福禄正似川方增。
醉中倒著紫绮裘，下有半臂出缥绫。
封题不敢妄裁剪，刀尺自有佳人能。
遥知千骑出清晓，积雪未放浮尘兴。
白须红带柳丝下，老弱空巷人相登。
但放奇纹出领袖，吾髯虽老无人憎。

东府雨中别子由

庭下梧桐树，三年三见汝。
前年适汝阴，见汝鸣秋雨。
去年秋雨时，我自广陵归。
今年中山去，白首归无期。
客去莫叹息，主人亦是客。
对床定悠悠，夜雨空萧瑟。
起折梧桐枝，赠汝千里行。
归来知健否，莫忘此时情。

东湖

吾家蜀江上，江水清如蓝。
尔来走尘土，意思殊不堪。
况当岐山下，风物尤可惭。
有山秃如赭，有水浊如泔。
不谓郡城东，数步见湖潭。
入门便清奥，U如梦西南。
泉源从高来，随波走涵涵。
东去触重阜，尽为湖所贪。
但见苍石螭，开口吐清甘。
借汝腹中过，胡为目眈眈。
新荷弄晚凉，轻棹极幽探。
飘摇忘远近，偃息遗佩d。
深有龟与鱼，浅有螺与蚶。
曝晴复戏雨，戢戢多於蚕。
浮沉无停饵，倏忽遽满蓝。
丝缗虽强致，琐细安足戡。
闻昔周道兴，翠凤栖孤岚。
飞鸣饮此水，照影弄毵毵。
至今多梧桐，合抱如彭聃。
彩羽无复见，上有D搏鹌。
嗟予生虽晚，好古意所＊。
图书已漫漶，犹复访侨郯。
卷阿诗可继，此意久已含。
扶风古三辅，政事岂汝谙。
聊为湖上饮，一纵醉後谈。
门前远行客，劫劫无留骖。
问胡不回首，毋乃趁朝参。
予今正疏懒，官长幸见函。
不辞日游再，行恐岁满三。
暮归还倒载，钟鼓已。

东栏梨花

梨花淡白柳深青，柳絮飞时花满城。
惆怅东栏二株雪，人生看得几清明。

东楼

白发苍颜自照盆，董生端合是前身。
独栖高阁多辞客，为著新书未绝麟。
小醉易醒风力软，安眠无梦雨声新。
长歌自{左言右罔}真堪笑，底处人间是所欣。

东坡

雨洗东坡月色清，市人行尽野人行。
莫嫌荦碓坡头路，自爱铿然曳杖声。

东坡八首

废垒无人顾，颓垣满蓬蒿。
谁能捐筋力，岁晚有偿劳。
独有孤旅人，天穷无所逃。
端来拾瓦砾，岁旱土不膏。
崎岖草棘中，欲刮一寸毛。
喟然释耒叹，我廪何时高。

东坡八首

荒田虽浪莽，高庳各有适。
下隰种粳，东原莳枣栗。
江南有蜀士，桑果已许乞。
好竹不难栽，但恐鞭横逸。
仍须卜佳处，规以安我室。
家僮烧枯草，走报暗井出。
一饱未敢期，瓢饮已可必。

东坡八首

自昔有微泉，来从远岭背。
穿城过聚落，流恶壮蓬艾。
去为柯氏陂，十亩鱼虾会。
岁旱泉亦竭，枯萍黏破块。
昨夜南山云，雨到一犁外。
泫然寻故渎，知我理荒荟。
泥芹有宿根，一寸嗟独在。
雪芽何时动，春鸠行可脍。

东坡八首

种稻清明前，乐事我能数。
毛空暗春泽，针水闻好语。
分秧及初夏，渐喜风叶举。
月明看露上，一一珠垂缕。
秋来霜穗重，颠倒相撑拄。
但闻畦陇间，蚱蜢如风雨。
新舂便入甑，玉粒照筐_。
我久食官仓，红腐等泥土。
行当知此味，口腹吾已许。

东坡八首

良农惜地力，幸此十年荒。
桑柘未及成，一麦庶可望。
投种未逾月，覆块已苍苍。
农父告我言，勿使苗叶昌。
君欲富饼饵，要须纵牛羊。
再拜谢苦言，得饱不敢忘。

东坡八首

种枣期可剥，种松期可斫。
事在十年外，吾计亦已悫。
十年何足道，千载如风雹。
旧闻李衡奴，此策疑可学。
我有同舍郎，官居在岳。
遗我三寸甘，照座光卓荦。
百栽倘可致，当及春冰渥。
想见竹篱间，青黄垂屋角。

东坡八首

潘子久不调，沽酒江南村。
郭生本将种，卖药西市垣。
古生亦好事，恐是押牙孙。
家有一亩竹，无时容叩门。
我穷交旧绝，三子独见存。
从我於东坡，劳饷同一飧。
可怜杜拾遗，事与朱阮论。
吾师卜子夏，四海皆弟昆。

东坡八首

马生本穷士，从我二十年。
日夜望我贵，求分买山钱。
我今反累君，借耕辍兹田。
刮毛龟背上，何时得成毡。
可怜马生痴，至今夸我贤。
众笑终不悔，施一当获千。

东坡居士过龙光，求大竹作肩舆，得两竿。南华首座，方受请为此山长老。乃留一偈院中，须其至，授之，以为他时语录中第一问

斫得龙光竹两竿，持归岭北万人看。
竹中一滴曹溪水，涨起西江十八滩。

东阳水乐亭

君不学白公引泾东注渭，五斗黄泥一锺水，
又不学哥舒横行西海头，归来羯鼓打凉州。
但向空山石壁下，爱此有声无用之清流。
流泉无弦石无窍，强名水乐人人笑。
惯见山僧已厌听，多情海月空留照。
洞庭不复来轩辕，至今鱼龙舞钧天。
闻道磬襄东入海，遗声恐在海山间。
锵然涧谷含宫徵，节奏未成君独喜。
不须写入薰风弦，纵有此声无此耳。

东园

岑寂东园可散愁，胶胶扰扰梦神州。
万竿苦竹旌旗卷，一部鸣蛙鼓吹收。
雨後月前天欲冷，身闲心远地偏幽。
杜门谢客恐生谤，且作人间鹏`游。

冬至日独游吉祥寺

井底微阳回未回，萧萧寒雨湿枯D。
何人更似苏夫子，不是花时肯独来。

冬至日赠安节

我生几冬至，少小如昨日。
当时事父兄，上寿拜脱膝。
十年阅雕谢，白发催衰疾。
瞻前惟兄三，顾後子由一。
近者隔涛江，远者天一壁。
今朝复何幸，见此万里侄。
忆汝总角时，啼笑为梨栗。
今来能慷慨，志气坚铁石。
诸孙行复尔，世事何时毕。
诗成却超然，老泪不成滴。

董储郎中尝知眉州，与先人游，过安丘，访其故居，见其子希甫，留诗屋壁

白发郎潜旧使君，至今人道最能文。
只鸡敢忘桥公语，下马来寻董相坟。
冬月负薪虽得免，邻人吹笛不堪闻。
死生契阔君休问，洒泪西南向白云。

董卓

公业平时劝用儒，诸公何事起相图。
只言天下无健者，岂信车中有布乎。

洞庭春色

二年洞庭秋，香雾长e手。
今年洞庭春，玉色疑非酒。
贤王文字饮，醉笔蛟龙走。
既醉念君醒，远饷为我寿。
瓶开香浮座，盏凸光照牖。
方倾安仁，莫遣公远嗅。
要当立名字，未用问升斗。
应呼钓诗钩，亦号扫愁帚。
君知蒲萄恶，正是嫫母黝。
须君购１，浇我谈天口。

洞霄宫

上帝高居愍世顽，故留琼馆在凡间。
青山九锁不易到，作者七人相对闲。
庭下流泉翠蛟舞，洞中飞鼠白鸦翻。
长松怪石宜霜鬓，不用金丹苦驻颜。

豆粥

君不见滹沱流澌车折轴，公孙仓皇奉豆粥。
湿薪破灶自燎衣，饥寒顿解刘文叔。
又不见金谷敲冰草木春，帐下烹煎皆美人。
萍~豆粥不传法，咄嗟而办石季伦。
干戈未解身如寄，声色相缠心已醉。
身心颠倒不自知，更识人间有真味。
岂如江头千顷雪色芦，茅檐出没晨烟孤。
地碓舂粳光似玉，沙瓶煮豆软如酥。
我老此身无著处，卖书来问东家住。
卧听鸡鸣粥熟时，蓬头曳履君家去。

读《晋史》

沧海横流血作津，犬羊角出竞称真。
中原岂是无豪杰，天遣群雄杀晋人。

读《开元天宝遗事》三首

姚宋亡来事事生，一官铢重万人轻。
朔方老将风流在，不取西蕃石堡城。

读《开元天宝遗事》三首

潭里舟船百倍多，广陵铜器越溪罗。
三郎官爵如泥土，争唱弘农得宝歌。

读《开元天宝遗事》三首

琵琶弦急衮梁州，羯鼓声高舞臂x。
破费八姨三百万，大唐天子要缠头。

读《王衍传》

文非经国武非英，终日虚谈取盛名。
至竟开门延羯寇，始知清论误苍生。

读道藏

嗟余亦何幸，偶此琳宫居。
宫中复何有？戢戢千函书。
盛以丹锦囊，冒以青霞裾。
王乔掌关龠，蚩尤守其卢。
乘闲窃掀搅，沙猎岂暇徐。
至人悟一言，道集由中虚。
心闲反自照，皎皎如芙渠。
千岁厌世去，此言乃cX。
人皆忽其身，治之用土苴。
何暇及天下，幽忧吾未除。

