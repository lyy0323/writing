【卷24】

轩窗

东邻多白杨，夜作雨声急。
窗下独无眠，秋虫见灯入。

雪後，便欲与同僚寻春，一病弥月，杂花都尽，独牡丹在尔，刘景文左藏和顺*黎诗见赠，次韵答之

残花怨久病，剩雨泣余妍。
知君苦寂寞，妙语嚼芳鲜。
不见双旌出，空令九陌迁。
浅紫从争发，浮红任蚤蔫。
天葩尚青萼，国色待华颠。
载酒邀诗将，J儒不是仙。

雪後到乾明寺遂宿

门外山光马亦惊，阶前屐齿我先行。
风花误入长春苑，云月长临不夜城。
未许牛羊伤至洁，且看鸦鹊弄新晴。
更须携被留僧榻，待听摧檐泻竹声。

雪後书北台壁二首

黄昏犹作雨纤纤，夜静无风势转严。
但觉衾n如泼水，不知庭院已堆盐。
五更晓色来书幌，半夜寒声落画檐。
试埽北台看马耳，未随埋没有双尖。

雪後书北台壁二首

城头初日始翻鸦，陌上晴泥已没车。
冻合玉楼寒起粟，光摇银海眩生花。
遗蝗入地应千尺，宿麦连云有几家。
老病自嗟诗力退，空吟冰柱忆刘叉。

雪林砚屏率鲁直同赋

西山无时春，f岩锁顽阴。
分明倚天壁，点缀无风林。
物固为人出，兴谁於此深。
穷奇真自蠹，诗句且娱心。

雪诗八首

石泉冻合竹无风，夜色沉沉万境空。
试问静中闲侧耳，隔窗撩乱扑春虫。

雪诗八首

闲来披氅学王恭，姑射群仙邂逅逢。
只为肌肤酷相似，绕庭无处觅行踪。

雪诗八首

半夜欺陵范叔袍，更兼风力助威豪。
地炉火暖犹无奈，怪得山林酒价高。

雪诗八首

儿童龟手握轻明，斩碾枪旗入鼎烹。
拟欲为之修水记，惠山泉冷酿泉清。

雪诗八首

天工呈瑞足人心，平地今闻一尺深。
此为丰年报消息，满田何止万黄金。

雪诗八首

海风吹浪去无边，倏忽凝为万顷田。
五月凉尘渴入肺，不知价值几多钱。

雪诗八首

高下横斜薄又浓，破窗疏户苦相攻。
莫言造物浑无意，好丑都来失旧容。

雪诗八首

万石千钧积累成，未应忽此一毫轻。
寒松瘦竹元清劲，昨夜分明闻折声。

雪溪乘兴

溪山雪月两佳哉，宾主谈锋夜转雷。
犹言不见戴安道，为问适从何处来。

雪夜独宿柏仙庵

晚雨纤纤变玉，小庵高卧有余清。
梦惊忽有穿窗片，夜静惟闻泻竹声。
稍压冬温聊得健，未濡秋旱若为耕。
天公用意真难会，又作春风烂漫晴。

雪斋

君不见峨眉山西雪千里，北望成都如井底。
春风百日吹不消，五月行人如冻蚁。
纷纷市人争夺中，谁信言公似赞公。
人间热恼无处洗，故向西斋作雪峰。
我梦扁舟入吴越，长廊静院灯如月。
开门不见人与牛，惟见空庭满山雪。

循守临行，出小鬟复用前韵

学语雏莺在柳阴，临行呼出翠帷深。
通家不隔同年面，得路方知异日心。
趁著春衫游上苑，要求国手教新音。
岭梅不用催归骑，截镫须防旧所临。

鸦种麦行

霜林老鸦闲无用，畦东拾麦畦西种。
畦西种得青猗猗，畦东已作牛尾稀。
明年麦熟芒攒槊，农夫未食鸦先啄。
徐行俯仰若自矜，鼓翅跳踉上牛角。
忆昔舜耕历山鸟为耘，如今老鸦种麦更辛勤。
农夫罗拜鸦飞起，劝农使者来行水。

雅安人日次旧韵二首

人日滞留江上村，定知芳草怨王孙。
题诗寄远方挥翰，扶杖登高独出门。
柳色忍看成感叹，花前归思自飞翻。
浮阳披冻虽才弄，已觉春工漏一元。

雅安人日次旧韵二首

似闻高隐在前村，坐膝扶床戏子孙。
自赏春光携桂酒，喜逢晴色款柴门。
屏间带日金人活，头上迎风彩胜翻。
蓬鬓扶疏吾老矣，岂能旧貌改新元。

严颜碑

先主反刘璋，兵意颇不义。
孔明古豪杰，何乃为此事。
刘璋固庸主，谁为死不二。
严子独何贤，谈笑傲U几。
国亡君已执，嗟子死谁为。
何人刻山石，使我空涕泪。
吁嗟断头将，千古为病悸。

沿流馆中得二绝句

淮西功业冠吾唐，吏部文章日月光。
千载断碑人脍炙，不知世有段文昌。

沿流馆中得二绝句

李白当年流夜郎，中原无复汉文章。
纳官赎罪人何在？壮士悲歌泪万行。

盐官部役戏呈同事兼寄述古

新月照水水欲冰，夜霜穿屋衣生棱，
野庐半与牛羊共，晓鼓却随鸦鹊兴。
夜来履破裘穿缝，红颊曲眉应入梦，
千夫在野口如林，岂不怀归畏嘲弄。
我州贤将知人劳，已酿白酒买豚羔，
耐寒努力归不远，两脚冻硬须公软。

盐官绝句四首南寺千佛阁

古邑居民半海涛，师来构筑便能高。
千金用尽身无事，坐看香烟绕白毫。

阎立本《职贡图》

贞观之德来万邦，浩如沧海吞河江，
音容伧狞服奇。横绝岭海逾涛泷，
珍禽瑰产争牵扛，名王解辫却盖幢。
粉本遗墨开明窗，我喟而作心未降，
魏徵封伦恨不双。

颜阖

颜阖古有道，躬耕自衣食。
区区鲁小邦，不足隐明德。
轺车来我门，聘币继金璧。
出门应使者，耕稼不谋国。
但疑误将命，非敢惮行役。
使者反锡命，户庭空履迹。
薄俗徇世荣，截趾履之适。
所重易所轻，隋珠弹飞翼。
伊人畏照影，独往就阴息。
鼎俎荐忠贤，谁能死燔炙。
念彼藏衣冠，安知获尧客。

颜乐亭诗

天生蒸民，为之鼻口。
美者可嚼，芬者可嗅。
美必有恶，芬必有臭。
我无天游，六凿交斗。
骛而不返，硅步商受。
伟哉先师，安此微陋。
孟贲股栗，虎豹却走。
眇然其身，中亦何有。
我求至乐，千载无偶。
执瓢从之，忽焉在後。

秧马

春云蒙蒙雨凄凄，春秧欲老翠剡齐。
嗟我妇子行水泥，朝分一垄暮千畦。
腰如箜篌首啄鸡，筋烦骨殆声酸嘶。
我有桐马手自提，头尻轩昂腹胁低。
背如覆瓦去角圭，以我两足为四蹄。
耸踊滑汰如凫s，纤纤束胁亦可V。
何用繁缨与月题，却从畦东走畦西。
山城欲闭闻鼓鼙，忽作的庐跃檀溪。
归来挂壁从高栖，了无刍秣饥不啼。
少壮骑汝逮老黧，何曾蹶轶防颠Y。
锦鞯公子朝金闺，笑我一生蹋牛犁，
不知自有木if。

扬州以土物寄少游

鲜鲫经年秘X，团脐紫蟹脂填腹。
後春茁活如酥，先社姜芽肥胜肉。
鸟子累累何足道，点缀盘飧亦时欲。
淮南风俗事瓶罂，方法相传竟留蓄。
且同千里寄鹅毛，何用孜孜饮麋鹿。

阳关词三首赠张继愿

受降城下紫髯郎。戏马台前古战场。
恨君不取契丹首，金甲牙旗归故乡。

杨康功有石，状如醉道士，为赋此诗

楚山固多猿，青者黠而寿。
化为狂道士，山谷恣腾蹂。
误入华阳洞，窃饮茅君酒。
君命囚岩间，岩石为械。
松根络其足，藤蔓缚其肘。
苍苔眯其目，丛棘哽其口。
三年化为石，坚瘦敌琼玖。
无复号云声，空余舞杯手。
樵夫见之笑，抱卖易升斗。
杨公海中仙，世俗那得友。
海边逢姑射，一笑微俯首。
胡不载之归，用此顽且丑。
求诗纪其异，本末得细剖。
吾言岂妄云，得之亡是叟。

姚屯田挽词

京口年来耆旧衰，高人沦丧路人悲。
空闻韦叟一经在，不见恬侯万石时。
贫病只知为善乐，逍遥却恨弃官迟。
七年一别真如梦，犹记萧然瘦鹤姿。

椰子冠

天教日饮欲全丝，美酒生林不待仪。
自漉疏巾邀醉客，更将空壳付冠师。
规模简古人争看，簪导轻安发不知。
更著短檐高屋帽，东坡何事不违时。

野人卢

少年辛苦事犁锄，刚厌青山v故居。
老觉华堂无意味，却须时到野人卢。

叶待制求先坟永慕亭诗

灵区有异产，化国无潜珍。
承平百年间，簪缨半齐民。
建溪富奇伟，叶氏初隐沦。
森然见乔木，其下维德人。
佳哉郁葱葱，气若凤与麟。
联翩出儒将，岂惟十朱轮。
新松无鹿触，旧柏有乌驯。
待公归上冢，泪叶乃肯春。

叶公秉、王仲至见和，次韵答之

方暑亦堪朝，岁晚凄风忆o貂。
共喜t鸾归禁h，心知日月在重霄。
君如老骥初遭络，我似枯桑不受条。
强镊霜须簪彩胜，苍颜得洒尚能韶。

叶教授和溽字韵诗，复次韵为戏，记龙井之游

先生鲁诸儒，饮食清不溽。
空肠出秀句，吟嚼五味足。
华堂闹丝管，眸子涨春渌。
先生疾走避，面冷毒在腹。
归来煮瓠叶，弟子歌《旱麓》。
声淫及《灵台》，中有~鹿伏。
功名一走兔，何用千人逐。
故应容我辈，清坐时闭目。
高亭石排衙，木杪挂飞屋。
我来无时节，客亦不待速。
似闻雪髯叟，西岭访遗躅。
朝阳入潭洞，金碧涵水玉。
泉扉夜不扃，云袂本无幅。
慈皇付宝偈，神侣得幽读。
讷庵有老人，宴坐天魔哭。
时来献璎珞，法供灯相续。
吾侪诗酒污，欲往无乃触。
齐厨费晨炊，车骑满山谷。
愿闻第一义，钵饭非所欲。
便投切云冠，予幼好奇服。

叶涛致远见和二诗，复次其韵

平生无一女，谁复叹耳耳。
滞留生此儿，足慰周南史。
那知非真实，造化聊戏尔。
烦恼初无根，恩爱为种子。
烦公为假说，反覆相指似。
欲除苦海浪，先乾爱河水。
弃置一寸鳞，悠然笑侯喜。
为公写余习，瓶一时耻。

叶涛致远见和二诗，复次其韵

闻公少已悟，拄杖久倚床。
笑我老而痴，负鼓欲求亡。
庶几东门子，柱史安敢望。
嗜毒戏猛兽，虑患先不详。
囊破蛇已走，尚未省齿伤。
妙哉两篇诗，洗我千结肠。
黠蚕不作茧，未老辄自僵。
永谢汤火厄，泠然超无方。

夜泊牛口

日落红雾生，系舟宿牛口。
居民偶相聚，三四依古柳。
负薪出深谷，见客喜且售。
煮蔬为夜飧，安识肉与酒。
朔风吹茅屋，破壁见星斗。
儿女自咿Γ亦足乐且久。
人生本无事，苦为世味诱。
富贵耀吾前，贫贱独难守。
谁知深山子，甘与麋鹿友。
置身落蛮荒，生意不自陋。
今予独何者，汲汲强奔走。

夜泛西湖五绝

新月生魄迹未安，才破五六渐盘桓。
今夜吐艳如半璧，游人得向三更看。

夜泛西湖五绝

三更向阑月渐垂，欲落未落景特奇。
明朝人事谁料得，看到苍龙西没时。

夜泛西湖五绝

苍龙已没牛斗横，东方芒角升长庚。
渔人收筒及未晓，船过惟有菰蒲声。

夜泛西湖五绝

菰蒲无边水茫茫，荷花夜开风露香。
渐见灯明出远寺，更待月黑看湖光。

夜泛西湖五绝

湖光非鬼亦非仙，风恬浪静光满川。
须臾两两入寺去，就视不见空茫然。

夜过舒尧文戏作

先生堂上霜月苦，弟子读书喧两庑。
推门入室书纵横，蜡纸灯笼晃云母。
先生骨清少眠卧，长夜默坐数更鼓。
耐寒石砚欲生冰，得火铜瓶如过雨。
郎君欲出先自赞，坐客敛衽谁敢侮。
明朝阮籍过阿戎，应作羲之羡怀祖。

夜梦

夜梦嬉游童子如，父师检责惊走书。
计功当f春秋余，今乃初及桓庄初。
怛然悸悟心不舒，起坐有如挂钓鱼。
我生纷纷婴百缘，气固多习独此偏。
弃书事君四十年，仕不顾刘书绕缠。
自视汝与丘孰贤，易韦三绝犹然仙。
如我当以犀革编。

夜烧松明火

岁暮风雨交，客舍凄薄寒。
夜烧松明火，照室红龙鸾。
快焰初煌煌，碧烟稍团团。
幽人忽富贵，蕙帐芬椒兰。
珠煤缀屋角，香雅流铜盘。
坐看十八公，俯仰灰烬残。
齐奴朝爨蜡，莱公夜长叹。
海康无此物，烛尽更未阑。

夜卧濯足

长安大雪年，束薪抱衾n。
云安市无井，斗水宽百忧。
今我逃空谷，孤城啸鸺V。
得米如得珠，食菜不敢留。
况有松风声，釜鬲鸣飕飕。
瓦盎深及膝，时复冷暖投。
明灯一爪剪，快若鹰辞x。
天低瘴云重，地薄海气浮。
土无重i药，独以薪水瘳。
谁能更包裹，冠履装沐猴。

夜行观星

天高夜气严，列宿森就位。
大星光相射，小星闹若沸。
天人不相干，嗟彼本何事。
世俗强指摘，一一立名宇。
南箕与北斗，乃是家人器。
天亦岂不之，无乃遂自谓。
迫观知何如，远想偶有似。
茫茫有可晓，使我长叹喟。

夜饮次韵毕推官

簿书丛里过春风，酒圣时时且复中。
红烛照庭嘶[袅，黄鸡催晓唱玲珑。
老来渐减金钗兴，醉後空惊玉筋工。
月未上时应早散，免教壑谷问吾公。

夜直秘阁呈王敏甫

蓬瀛宫阙隔埃氛，帝乐天香似许闻。
瓦弄寒晖鸳卧月，楼生晴霭凤盘云。
共谁交臂论今古，只有闲心对此君。
大隐本来无境界，北山猿鹤漫移文。

夜直玉堂，携李之仪端叔诗百余首，读至夜半，书其後

玉堂清冷不成眠，伴直难呼孟浩然。
暂借好诗消永夜，每逢佳处辄参禅。
愁侵砚滴初含冻，喜入灯花欲斗妍。
寄语君家小儿子，他时此句一时编。

夜坐与迈联句

清风来无边，明月翳复吐。
松声满虚空，竹影侵半户。
暗枝有惊鹊，坏壁鸣饥鼠。
露叶耿高梧，风萤落空庑。
微凉感团扇，古意歌白。
乐哉今夕游，获此陪杖屦。
传家诗律细，已自过宗武。
短诗膝上成，聊以感怀祖。

谒敦诗先生因留一绝

凛凛人言君似雪，我言凛凛雪如君。
时人尽怪苏司业，不解将钱与广文。

夷陵县欧阳永叔至喜堂

夷陵虽小邑，自古控荆吴。
形势今无用，英雄久已无。
谁知有文伯，远谪自王都。
人去年年改，堂倾岁岁扶。
追思犹咎吕，感叹亦怜朱。
旧种孤楠老，新霜一橘枯。
清篇留峡洞，醉墨写邦图。
故老问行客，长官今白须。
著书多念虑，许国灭欢娱。
寄语公知否，还须数倒壶。

怡然以垂云新茶见饷，报以大龙团，仍戏作小诗

妙供来香积，珍烹具太官。
拣芽分雀舌，赐茗出龙团。
晓日云庵暖，春风浴殿寒。
聊将试道眼，莫作两般看。

移合浦郭功甫见寄

君恩浩荡似阳春，合浦何如在海滨。
莫趁明珠弄明月，夜深无数采珠人。

遗直坊

使君不浪出，羔雁亲扣门。
先生但清坐，薤水已多言。
当时邦人化，市无晨饮豚。
岁月曾几何，客主皆九原。
鲁经有遗叹，楚些无归魂。
我作遗直诗，过者式其藩。

已未十月十五日，狱中恭闻太皇太后不豫，有赦，作诗

庭柏阴阴昼掩门，乌知有赦闹黄昏。
汉宫自种三生福，楚客还招九死魂。
纵有锄犁及田亩，已无面目见丘园。
只应圣主如尧舜，犹许先生作正言。

以黄子木拄杖为子由生日之寿

灵寿扶孔光，菊潭饮伯始。
虽云闲草木，岂乐蒙此耻。
一时偶收用，千载相瘢W。
海南无嘉植，野果名黄子。
坚瘦多节目，天材任操倚。
嗟我始剪裁，世用或缘此。
贵从老夫手，往配先生几。
相从归故山，不愧仙人杞。

以屏山赠欧阳叔弼

漫郎天骨清，生与世俗异。
学道新有得，为贫聊复仕。
每於红尘中，常起青霞志。
屏山辍赠子，莫遣污簪珥。
寓目紫翠间，安眠本非睡。
梦中化为鹤，飞入长松寺。

以双刀遗子由，子由有诗，次其韵

宝刀匣不见，但见龙雀环。
何曾斩蛟蛇，亦未切琅\。
胡为穿窬辈，见之要领寒。
吾刀不汝问，有愧在其肝。
念此力自藏，包之虎皮斑。
湛然如古井，终岁不复澜。
不忧无所用，忧在用者难。
佩之非其人，匣中自长叹。
我老众所易，屡遭非意干。
惟有王玄通，阶庭秀芒兰。
知子后必大，故择刀所便。
屠狗非不用，一岁六七\。
欲试百链刚，要须更泥蟠。
作诗铭其背，以待知者看。

以玉带施元长老，元以衲裙相报，次韵二首

病骨难堪玉带围，钝根仍落箭锋机。
欲教乞食歌姬院，故与云山旧衲衣。

以玉带施元长老，元以衲裙相报，次韵二首

此带阅人如传舍，流传到我亦悠哉。
锦袍错落差相称，乞与佯狂老万回。

忆黄州梅花五绝

邾城山下梅花树，腊月江风好在无？
争似姑山寻绰约，四时常见雪肌肤。

忆黄州梅花五绝

一枝价重万琼琚，直恐姑山雪不如。
尽爱丹铅竞时好，不如风雪养天姝。

忆黄州梅花五绝

虽老于梅心未衰，今朝谁赠楚江枝。
旋倾尊酒临清影，正是吴姬一笑时。

忆黄州梅花五绝

不用相催已白头，一生判却见花羞。
扬州何逊吟情苦，不枉清香与破愁。

忆黄州梅花五绝

玉琢青枝蕊缀金，仙肌不怕苦寒侵。
淮阳城里娟娟月，樊口江边耿耿参。

忆江南寄纯如五首

楚水别来十载，蜀山望断千重。
毕竟拟为伧父，凭君说与吴侬。

忆江南寄纯如五首

湖目也堪供眼，木奴自足为生。
若话三吴胜事，不惟千里羹。

忆江南寄纯如五首

人在画屏中住，客依明月边游。
未卜柴桑旧宅，须乘五湖扁舟。

忆江南寄纯如五首

生计曾无聚沫，孤踪谩有清风。
治产犹嫌范蠡，携孥颇笑梁鸿。

忆江南寄纯如五首

弱累已偿俗尽，老身将伴僧居。
未许季鹰高洁，秋风直为鲈鱼。

异鹊

昔我先君子，仁孝行於家。
家有五亩园，么凤集桐花。
是时乌与鹊，巢*可俯。
忆我与诸儿，饲食观群呀。
里人惊瑞异，野老笑而嗟。
云此方乳哺，甚畏鸢与蛇。
手足之所及，二物不敢加。
主人若可信，众鸟不我遐。
故知中孚化，可及鱼与j。
柯侯古循吏，悃险嫖藁。
临漳所全活，数等江干沙。
仁心格异族，两鹊栖其衙。
但恨不能言，相对空楂楂。
善恶以类应，古语良非夸。
君看彼酷吏，所至号鬼车。

薏苡

伏波饭薏苡，御瘴传神良。
能除五溪毒，不救谗言伤。
谗言风雨过，瘴疠久亦亡。
两俱不足治，但爱草木长。
草木各有宜，珍产骈南荒。
绛囊悬荔支，雪粉剖桄榔。
不谓蓬荻姿，中有药与粮。
舂为芡珠圆，炊作菰米香。
子美拾橡栗，黄精诳空肠。
今吾独何者，玉粒照座光。

饮湖上初晴後雨二首

朝蚁迎客艳重冈，晚雨留人入醉乡。
此意自佳君不会，一杯当属水仙王。

饮湖上初晴後雨二首

水光逛蚯绶胶茫山色空蒙雨亦奇。
若把西湖比西子，淡妆浓抹总相宜。

饮酒四首

我观人间世，无如醉中真。
虚空为销殒，况乃百忧身。
惜哉知此晚，坐令华发新。
圣人骤难得，日且致贤人。

饮酒四首

左手持蟹螯，举觞瞩云汉。
天生此神物，为我洗忧患。
山川同恍惚，鱼鸟共萧散。
客至壶自倾，欲去不得间。

饮酒四首

有客远方来，酌我一杯茗。
我醉方不啜，强啜忽复醒。
既凿浑沌氏，遂远华胥境。
操戈逐儒生，举觞还酩酊。

饮酒四首

雷觞淡于水，经年不濡唇。
爰有扰龙裔，为造英灵春。
英灵韵甚高，蒲萄难与邻。
他年血食汝，当配杜康神。

饮酒台

博士雅好饮，空山谁与娱。
莫向骊山去，君王不喜儒。

樱桃

独v樱桃树，酒醒喉肺乾。
莫除枝上露，从向口中`。

颍大夫庙

人情难强回，天性可微感。
世人争曲直，苦语费摇撼。
大夫言何柔，暴主意自惨。
荒祠傍孤冢，古隧有残坎。
千年惟茅焦，世亦贵其胆。
不解此微言，脱衣徒勇敢。

颍州初别子由二首

征帆挂西风，别泪滴清颍。
留连知无益，惜此须臾景。
我生三度别，此别尤酸冷。
念子似先君，木讷刚且静。
寡辞真吉人，介石乃机警。
至今天下士，去莫如子猛。
嗟我久病狂，意行无坎井。
有如醉且坠，幸未伤辄醒。
从今得闲暇，默坐消日永。
作诗解子忧，持用日三省。

颍州初别子由二首

近别不改容，远别涕沾胸。
咫尺不相见，实与千里同。
人生无离别，谁知恩爱重。
始我来宛丘，牵衣舞儿童。
便知有此恨，留我过秋风。
秋风亦已过，别恨终无穷。
问我何年归？我言岁在东。
离合既循环，忧喜迭相攻。
语此长太息，我生如飞蓬。
多忧发早白，不见六一翁。

雍秀才画草虫八物促纤

月丛号耿耿，露叶泣``。
夜长不自暖，那忧公子寒。

永安宫

千古陵谷变，故宫安得存。
徘徊问耆老，惟有永安门。
游人杂楚蜀，车马晚喧喧。
不见重楼好，谁知昔日尊。
吁嗟蜀先主，兵败此亡魂。
只应法正死，使公去遭燔。

永和清都观道士，童颜I发，问其年，生於丙子，盖与予同，求此诗

镜湖敕赐老江东，未似西归玉局翁。
羁枕未容春梦断，清都宛在默存中。
每逢佳境携儿去，试问行年与我同。
自笑余生消底物，半篙清涨百滩空。

咏槟榔

异味谁栽向海滨，亭亭直干乱枝分。
开花树杪翻青箨，结子苞中皱锦纹。
可疗饥怀香自吐，能消瘴疠暖如薰。
堆盘何物堪为偶，蒌叶清新卷翠云。

咏怪石

家有粗险石，植之疏竹轩。
人皆喜寻玩，吾独思弃捐。
以其无所用，晓夕空崭然。
U础则甲伲砥砚乃枯顽。
于缴不可B，以碑不可镌。
凡此六用无一取，令人争免长物观。
谁知兹石本灵怪，忽从梦中至吾前。
初来若奇鬼，肩股何孱颜。
渐闻{左石右宫}{左石右隆}声，久乃辨其言。
云我石之精，愤子辱我欲一宣。
天地之生我，族类广且蕃。
子向所称用者六，星罗雹布盈溪山。
伤残破碎为世役，虽有小用乌足贤。
如我之徒亦甚寡，往往挂名经史间。
居海岱者充禹贡，雅与铅松相差肩。
处魏榆者白昼语，意欲警惧骄君悛。
或在骊山拒强秦，万牛汗喘力莫牵。
或从扬州感卢老，代我问答多雄篇。
子今我得岂无益，震霆凛霜我不迁。
雕不加文磨不莹，子盍节概如我坚。
以是赠子岂不伟，何必责我区区焉。
吾闻石言愧且谢，丑状炊去不可攀。
骇然觉坐想其语，勉书此诗席之端。

咏汤泉

积水焚大槐，蓄油灾武库。
惊然丞相井，疑浣将军布。
自怜耳目隘，未测阴阳故。
郁攸火山烈，v沸汤泉注。
岂惟渴兽骇，坐使痴儿怖。
安能长鱼鳖，仅可@狐兔。
山中惟木客，户外时芒屦。
虽无倾城浴，幸免亡国污。

用过韵，冬至与诸生饮酒

小酒生黎法，乾糟瓦盎中。
芳辛知有毒，滴沥取无穷。
冻醴寒初泫，春醅暖更。
华夷两樽合，醉笑一欢同。
里\峨山北，田园震泽东。
归期那敢说，安讯不曾通。
鹤鬓惊全白，犀围尚半红。
愁颜解符老，寿耳斗吴翁。
得谷鹅初饱，亡猫鼠益丰。
黄姜收土芋，苍耳斫霜丛。
儿瘦缘储药，奴肥为种菘。
频频非窃食，数数尚乘风。
河伯方夸若，灵娲自舞冯。
归途陷泥淖，炬火燎茅蓬。
膝上王文度，家传张长公。
和诗仍醉墨，戏海乱群鸿。

用旧韵送鲁元翰知持

我在东坡下，躬耕三亩园。
君为尚书郎，坐拥百吏繁。
鸣蛙与鼓吹，等是谷物喧。
永谢十年旧，老死三家村。
惟君绨袍信，到我雀罗门。
缅怀故人意，欲使薄夫敦。
新年对宣室，白首代尧言。
相逢问前辈，所见多後昆。
道馆虽云乐，冷卿当复温。
还持刺史节，却驾朱轮轩。
黄发方用事，白须宜少存。
嗣圣真生知，拯民如救燔。
初囚羽渊魄，尽返湘江魂。
坐忧东郡决，老守思王尊。
北流桑柘没，故道尘埃翻。
知君一寸心，可敌千步垣。
流亡自栖止，老幼忘崩奔。
得闲闭阁坐，勿使道眼浑。
聊乘应舍筏，直无生源。
归来成二老，夜榻当重论。

用前韵答西掖诸公见和

双猊蟠础龙缠栋，金井辘轳呜晓瓮。
小殿垂帘白玉铜，大宛立仗朱丝。
风驭宾天云雨隔，孤臣忍泪肝肠痛。
羡君意气风生痤，落笔纵横盘走汞。
上樽日日泻黄封，赐茗时时开小凤。
闭门怜我老太玄，给札看君赋云梦。
金奏不知江海眩，木瓜屡费瑶琼重。
岂谁蹇步苦追攀，已觉侍史疲奔送。
春还宫柳腰支活，水入御沟鳞甲动。
借君妙语发舂容，顾我风琴不成弄。

用前韵再和霍大夫

文字先生饮，江山清献游。
典刑传父老，樽俎继风流。
度岭逢梅雨，还家指麦秋。
自惭鸿雁侣，争集稻粱洲。
野阔横双练，城坚耸百楼。
行看凤尾诏。却下虎头州。
君意已吴越，我行无去留。
归途应食粥，乞米使君舟。


