【卷03】

出都来陈，所乘船上有题小诗八首，不知何人有感於余心者聊为和之

舟人苦炎热，宿此乔木湾。
清月未及上，黑云如颓山。

出都来陈，所乘船上有题小诗八首，不知何人有感於余心者聊为和之

万窍号地籁，冲风散天池。
喧Y瞬息间，还挂斗与箕。

出都来陈，所乘船上有题小诗八首，不知何人有感於余心者聊为和之

颍水非汉水，亦作蒲萄绿。
恨无襄阳儿，令唱铜L曲。

出都来陈，所乘船上有题小诗八首，不知何人有感於余心者聊为和之

我诗虽云拙，心平声韵和。
年来烦恼尽，古井无由波。

出局偶书

急景归来早，穷阴晚不开。
倾杯不能饮，留待卯君来。

出峡

入峡喜f岩，出峡爱平旷。
吾心淡无累，遇境即安畅。
东西径千里，胜处颇屡访。
幽寻远无厌，高绝每先上。
前诗尚遗略，不录久恐忘。
忆从巫庙回，中路寒泉涨。
汲归真可爱，翠碧光满盎。
忽惊巫峡尾，岩腹有穿圹。
仰见天苍苍，石室开南向。
宣尼古庙宇，丛木作帏帐。
铁J横半空，俯瞰不计丈。
古人谁架构，下有不测浪。
石窦见天铮瓦棺悲古葬。
新滩阻风雪，村落去携杖。
亦到龙马溪，茅屋沽村酿。
玉虚悔不至，实为舟人诳。
闻道石最奇，寤寐见怪状。
峡山富奇伟，得一知几丧。
苦恨不知名，历历但想像。
今朝脱重险，楚水渺平荡。
鱼多客庖足，风顺行意王。
追思偶成篇，聊助舟人唱。

出颍口初见淮山，是日到寿州

我行日夜向江海，枫叶芦花秋兴长。
长淮忽迷天远近，青山久与船低昂。
寿州已见白石塔，短棹未转黄茅冈。
波平风软望不到，故人久立烟苍茫。

初别子由

我少知子由，天资和而清。
好学老益坚，表里渐融明。
岂独为吾弟，要是贤友生。
不见六七年，微言谁与赓。
常恐坦率性，放纵不自程。
会合亦何事，无言对空枰。
使人之意消，不善无由萌。
森然有六女，包裹布与荆。
无忧赖贤妇，藜藿等大烹。
使子得行意，青衫陋公卿。
明日无晨炊，倒床作雷鸣。
秋眠我东阁，夜听风雨声。
悬知不久别，妙理难细评。
昨日忽出门，孤舟转西城。
归来北堂上，古屋空峥嵘。
退食误相从，入门中自惊。
南都信繁会，人事水火争。
念当闭阁从，颓然寄聋盲。
妻子亦细事，文章固虚名。
会须扫白发，不复用黄精。

初别子由至奉新作

双鹊先我来，飞上东轩背。
书随好梦到，人与佳节会。
一欢难把玩，回首了无在。
却渡来时溪，断桥号浅濑。
茫茫暑天阔，霭霭孤城背。
青山g中，落日凄凉外。
盛衰岂我意，离合非所碍。
何以解我忧，粗了一事大。

初到杭州寄子由二绝

眼看时事力难任，贪恋君恩退未能。
迟钝终须投劾去，使君何日换聋丞。

初到杭州寄子由二绝

圣明宽大许全身，衰病摧颓自畏人。
莫上冈头苦相望，吾方祭灶请比邻。

初到黄州

自笑平生为口忙，老来事业转荒唐。
长江绕郭知鱼美，好竹连山觉笋香。
逐客不妨员外置，诗人例作水曹郎。
只惭无补丝毫事，尚费官家压酒囊。

初发嘉州

朝发鼓阗阗，西风猎画旃。
故乡飘已远，往意浩无边。
锦水细不见，蛮江清可怜。
奔腾过佛脚，旷荡造平川。
野市有禅客，钓台寻暮烟。
相期定先到，久立水潺潺。

初秋寄子由

百川日夜逝，物我相随去。
惟有宿昔心，依然守故处。
忆在怀远驿，闭门秋暑中。
藜羹对书史，挥汗与子同。
西风忽凄厉，落叶穿户牖。
子起寻W衣，感叹执我手。
朱颜不可恃，此语君莫疑。
别离恐不免，功名定难期。
当时已凄断，况此两衰老。
失途既难追，学道恨不早。
买田秋已议，筑室春当成。
雪堂风雨夜，已作对床声。

初入芦山三首

青山若无素，偃蹇不相亲。
要识芦山面，他年是故人。

初入芦山三首

自昔怀清赏，神游杳霭间。
如今不是梦，真个在卢山。

初入芦山三首

芒鞋青竹杖，自挂百钱游。
可怪深山里，人人识故侯。

初自径山归，述古召饮介亭，以病先起

西风初作十分凉，喜见新橙透甲香。
迟暮赏心惊节物，登临病眼怯秋光。
惯眠处士云庵里，倦醉佳人锦瑟旁。
犹有梦回清兴在，卧闻归路乐声长。

樗

自昔为神树，空闻蜩V鸣。
社公烦见辍，为尔致羊羹。

除夕，访子野食烧芋，戏作

松风溜溜作春寒，伴我饥肠响夜阑。
牛粪火中烧芋子，山人更吃懒残残。

除夜病中赠段屯田

龙锺三十九，劳生已强半。
岁暮日斜时，还为昔人叹。
今年一线在，那复堪把玩。
欲起强持酒，故交云雨散。
惟有病相寻，空斋为老伴。
萧条灯火冷，寒夜何时旦。
倦仆触屏风，饥鼯嗅空案。
数朝闭阁卧，霜发秋蓬乱。
传闻使者来，策杖就梳盥。
书来苦安慰，不怪造请缓。
大夫忠烈後，高义金石贯。
要当击权豪，未肯觑衰懦。
此生何所似，暗尽灰中炭。
归田计已决，此邦聊假馆。
三径粗成资，一枝有余暖。
愿君更信宿，庶奉一笑粲。

除夜大雪，留潍州，元日早睛，遂行，中途雪复作

除夜雪相留，元日睛相送。
东风吹宿酒，瘦马兀残梦。
葱钕光开，旋转余花弄。
下马成野酌，佳哉谁与共。
须臾晚云合，乱洒无缺空。
鹅毛垂马i，自怪骑白凤。
三年东方旱，逃户连栋。
老农释耒叹，泪入饥肠痛。
春雪虽云晚，春麦犹可种。
敢怨行役劳，助尔歌饭瓮。

春步西园见寄

岁岁开园成故事，年年行乐不辜春。
今年太守尤难继，慈爱聪明惠利人。

春菜

蔓菁宿根已生叶，韭芽戴土拳如蕨。
烂蒸香荠白鱼肥，碎点青蒿凉饼滑。
宿酒初消春睡起，细履幽畦掇芳辣。
茵陈甘菊不负渠，d缕堆盘纤手抹。
北方苦寒今未已，雪底波棱如铁甲。
岂如吾蜀富冬蔬，霜叶露牙寒更茁。
久抛菘葛犹细事，苦笋江豚那忍说。
明年投劾径须归，莫待齿摇并发脱。

春日

鸣鸠乳燕寂无声，日射西窗泼眼明。
午醉醒来无一事，只将春睡赏春晴。

春日与闲山居士小饮

一杯连坐两髯棋，数片深红入座飞。
十分潋咕休赤，且看桃花好面皮。

春帖子词

阳谷宾初日，清台告协风。
愿如风有信，长与日俱中。

春帖子词

草木渐知春，萌芽处处新。
从今八千岁，合抱是灵椿。

春帖子词

圣主忧民未解颜，天教瑞雪报丰年。
苍龙挂阙农祥正，老稚相呼看藉田。

春帖子词

昨夜东风入律新，玉关知有受降人。
圣恩与解河湟冻，共得中原草木春。

春帖子词

翰林职在明光里，行乐诗成拜舞中。
不待惊开小桃杏，始知天子是天公。

春帖子词皇帝阁六首

霭霭龙旗色，琅琅木铎音。
数行宽大诏，四海发生心。

春夜

春宵一刻值千金，花有清香月有阴。
歌管楼台声细细，秋千院落夜沉沉。

慈湖夹阻风五首

捍索桅竿立啸空，篙师酣寝浪花中。
故应菅蒯知心腹，弱缆能争万里风。

慈湖夹阻风五首

此生归路愈茫然，无数青山水拍天。
犹有小船来卖饼，喜闻墟落在山前。

慈湖夹阻风五首

我行都是退之诗，真有人家水半扉。
千顷桑麻在船底，空余石发挂鱼衣。

慈湖夹阻风五首

日轮亭午汗珠融，谁识南讹长养功。
暴雨过云聊一快，未妨明月却当空。

慈湖夹阻风五首

卧看落月横千丈，起唤清风得半帆。
且并水村侧过，人间何处不f岩。

慈云四景白云居

禅居何所有？户牖白云分。
直待谭玄後，相随花雨纷。

慈云四景甘露泉

阶下有龙潭，一泓寒且碧。
不须抚两掌，流出仙人液。

慈云四景娑罗树

谁从五竺国，分得一枝来。
秀出重楼外，专除世上埃。

慈云四景鹦鹉院

古院枫篁里，寥寥隔市喧。
仙禽发异响，惊起老僧禅。

@韵杨公济奉议梅花十首

梅梢春色弄微和，作意南枝剪刻多。
月黑林间逢缟袂，霸陵醉尉误谁何。

@韵杨公济奉议梅花十首

相逢月下是瑶台，藉草清樽连夜开。
月日酒醒应满地，空令饥鹤啄莓苔。

@韵杨公济奉议梅花十首

绿发寻春湖畔回，万松岭上一枝开。
而今纵老霜根在，得见刘郎又独来。

@韵杨公济奉议梅花十首

月地云阶漫一樽，玉奴终不负东昏。
临春结绮荒荆棘，谁信幽香是返魂。

@韵杨公济奉议梅花十首

日出冰澌散水花，野梅官柳渐斜。
西郊欲就诗人饮，黄四娘东子美家。

@韵杨公济奉议梅花十首

君知早落坐先开，莫著新诗句句催。
岭北霜枝最多思，忍寒留待使君来。

@韵杨公济奉议梅花十首

冰盘未荐含酸子，雪岭先看耐冻枝。
应笑春风木芍药，丰肌弱骨要人医。

@韵杨公济奉议梅花十首

寒雀喧喧冻不飞，v林空未开枝。
多情好与风流伴，不到双双燕语时。

@韵杨公济奉议梅花十首

鲛绡剪碎玉簪轻，檀晕妆成雪月明。
肯伴老人春一醉，悬知欲落更多情。

@韵杨公济奉议梅花十首

缟裙练玉川家，肝胆清新冷不邪。
v李争春犹办此，更教踏雪看梅花。

此君庵

寄语庵前抱节君，与君到处合相亲。
写真虽是文夫子，我亦真堂作记人。

此君轩

云幢烟节十洲人，犀甲檀枪百万军。
翳荟丛生何足道，此君真是此君君。

次晁无咎韵阎子常携琴入村

士寒饿，古犹今。
向来亦有子桑琴，倚楹啸歌非寓淫。
伯牙山高水深深，万世二垄一知音。
阎君七弦抱幽独，晁子为之梁父吟。
天寒络纬悲向壁，秋高风露声入林。
冷丝枯木拂蛛纲，十指巧能写人心。
□□击鼓如鸣鼍，□□□成螺。
岁丰寒士亦把酒，满眼}L梨枣多。
晁家公子屡经过，笑谈与世殊臼科。
文章落落映晁董，诗句往往如阴何。
阎夫子，勿谓使人难，
使琴抑怨天不和。明光画开九肃，
不令高才牛下歌。阎夫子，
勿谓使人难，使琴抑怨天和。
明光昼开九□肃，不令高才牛下歌。

次答邦直、子由五首

簿书颠倒梦魂间，知我疏慵肯见原。
闲作闭门僧舍冷，卧闻吹枕海涛喧。
忘怀杯酒逢人共，引睡文书信手翻。
欲吐狂言喙三尺，怕君嗔我却须吞。

次答邦直、子由五首

城南短李好交游，箕踞狂歌不自由。
尊主庇民君有道，乐天知命我无忧。
醉呼妙舞留连夜，闲作清诗断送秋。
潇洒使君殊不俗，樽前容我揽须不？

次答邦直、子由五首

老弟东来殊寂寞，故人留饮慰酸寒。
草荒城角开新径，雨入河洪失旧滩。
车马追陪迹未扫，唱酬往复字应漫。
此诗更欲凭君改，待与江南子布看。

次答邦直、子由五首

君虽为我此迟留，别後凄凉我已忧。
不见便同千里远，退归终作十年游。
恨无扬子一区宅，懒卧元龙百尺楼。
闻道t鸾满台阁，纲罗应不到沙鸥。

次答邦直、子由五首

五斗尘劳尚足留，闭关却欲治幽忧。
羞为毛遂囊中颖，未许朱云地下游。
无事会须成好饮，思归时欲赋登楼。
羡君幕府如僧舍，日向城南看浴鸥。

次丹元姚先生韵二首

浮生知几何，仅熟一釜羹。
那於俯仰间，用此委曲情。
自怜无他肠，偶亦得此生。
悬知当去客，中有不亡存。
但恐宿缘重，每为习气昏。
似闻梅子真，近在吴市门。
未通肩拍洪，但欲且击温。
不敢叩门呼，恐作u垣奔。
且令绍介先，徐以方便论。

次丹元姚先生韵二首

不学刘更生，黄金铸上方。
不学房次律，身事问颍阳。
王烈亦何人，叔夜未可量。
独见神山开，遽餐石髓香。
至道尚听莹，粗才终蹶张。
先生喜而笑，幅巾登我堂。
苦誓指黄壤，要言刻青琅。
蓬莱在何许，弱水空相望。
且当从嵇、阮，聊复数山、王。
达人友四海，曲士守一疆。
慎勿使形谍，儿童惊夜光。

次京师韵送表弟程懿叔赴夔州运判

与子甥舅氏，摧颓各苍颜。
并为东诸侯，长此佳江山。
寒松无时花，安得插髻鬟。
惟将老不死，一笑荣枯间。
我甚似乐天，但无素与蛮。
挂冠及未耄，当获一纪闲。
子亦拙进取，才高命坚顽。
譬如万斛舟，行此九折湾。
仲氏新得道，一沤目尘寰。
岁晚家乡路，莫遣生榛菅。

次荆公韵四绝

青李扶疏禽自来，清真逸少手亲栽。
深红浅紫从争发，雪白鹅黄也斗开。

次荆公韵四绝

斫竹穿花破绿苔，小诗端为觅桤栽。
细看造物初无物，春到江南花自开。

次荆公韵四绝

骑驴渺渺入荒陂，想见先生未病时。
劝我试求三亩宅，从公已觉十年迟。

次荆公韵四绝

甲第非真有，闲花亦偶栽。
聊为清净供，却对道人开

次旧韵赠清凉长老

过淮入洛地多尘，举扇西风欲污人。
但怪云山不改色，岂知江月解分身。
安心有道年颜好，遇物无情句法新。
送我长芦舟一叶，笑看雪浪满衣巾。

次前韵答马忠玉

坡陀巨麓起连峰，积累当年庆自钟。
灵连子孙俱得凤，慈明兄弟孰非龙。
河梁会作看云别，诗社何妨载酒从。
祗有西湖似西子，故应宛转为君容。

次前韵寄子由

我少即多难，回一生中。
百年不易满，寸寸弯强弓。
老矣复何言，荣辱今两空。
泥洹尚一路，所向余皆穷。
似闻崆峒西，仇池迎此翁。
胡为适南海，复驾垂天雄。
下视九万里，浩浩皆积风。
回望古合州，属此琉璃钟。
离别何足道，我生岂有终。
渡海十年归，方镜照两童。
还乡亦何有，暂假壶公龙。
峨眉向我笑，锦水为君容。
天人巧相胜，不独数子工。
指点昔游处，蒿莱生故宫。

次前韵送程六表弟

君家兄弟真连璧，门十朱轮家万石。
竹使犹分刺史符，上方行赐尚书舄。
前年持节发仓廪，到处卖刀收茧栗。
归来闭口不论功，却走渡江谁复惜。
君才不用如涧松，我老得全犹社栎。
青衫莫厌百僚底，白首上有千薪积。
忆昔江湖一钓舟，无数云山供点笔。
未应便障西风扇，只恐先移北山檄。
凭君寄谢江南叟，念我空见长安日。
浮江蜀有成言，江水在此吾不食。

次前韵送刘景文

白云在天不可呼，明月岂肯留庭隅。
怪君西行八百里，清坐十日一事无。
路人不识呼尚书，但见凛凛雄千夫。
岂知入骨爱诗酒，醉倒正欲蛾眉扶。
一篇向人写肝肺，四海知我霜鬓须。
欧阳赵陈皆我有，岂谓夫子驾复迂。
尔来又见三黜柳，共此暖热餐毡苏。
酒肴酸薄红粉暗，只有颍水清而姝。
一朝寂寞风雨散，对影谁念月与吾。
何时归帆江水，春酒一变甘棠湖。

次前韵再送周正孺

东川得望郎，坐与西争重。
高风倾石室，旧学鄙文冢。
蜀人安使君，所至野不耸。
竹马迎细侯，大钱送刘宠。
遥知句溪路，老稚相扶拥。
看画古丛祠，百怪朝幽拱。
牛头与兜率，云木蔚堆垄。
醉乡追旧游，笔阵贾余勇。
聊将诗酒乐，一扫簿书冗。
西风吹好句，珠玉本无踵。

次秦少游韵赠姚安世

帝城如海欲寻难，肯拾渔舟到杏坛。
剥啄扣君容膝户，巍峨笑我切云冠。
问羊独怪初平在，牧豕应同德曜看。
肯把《参同》较同异，小窗相对为研丹。

次天字韵答岑岩起

一声清跸雾开天，百辟心庄岂貌虔。
回顾惊君珠玉侧，同升愧我秕糠前。
徘徊月色留坛影，缥缈松香泛蜡烟。
莫叹郎潜生白发，圣朝求旧鄙鸢肩。

次韵参寥寄少游

岩栖木石已皤然，交旧何人慰眼前。
素与昼公心印合，每思秦子意珠圆。
当年步月来幽谷，拄杖穿云冒夕烟。
台阁山林本无异，故应文字不离禅。

次韵参寥师寄秦太虚三绝句，时秦君举进士不得

秦郎文字固超然，汉武凭虚意欲仙。
底事秋来不得解？定中试与问诸天。

次韵参寥师寄秦太虚三绝句，时秦君举进士不得

一尾追风抹万蹄，昆仑玄圃谓朝Y。
回看世上无伯乐，却道盐车胜月题。

次韵参寥师寄秦太虚三绝句，时秦君举进士不得

得丧秋毫久已冥，不须闻此气峥嵘。
何妨却作参寥子，无数新诗咳唾成。

次韵参寥咏雪

朝来处处白毡铺，楼阁山川尽一如。
总是烂银并白玉，不知奇货有谁居。

次韵曹辅寄壑源试焙新芽

仙山灵草湿行云，洗遍香肌粉未匀。
明月来投玉川子，清风吹破武林春。
要知冰雪心肠好，不是膏油首面新。
戏作小诗君一笑，从来佳茗似佳人。

次韵曹九章见赠

蘧瑗知非我所师，流年已似手中蓍。
正平独肯从文举，中散何曾靳孝尼。
卖剑买牛真欲老，得钱沽酒更无疑。
鸡豚异日为同社，应有千篇唱和诗。

次韵曹子方龙山真觉院瑞香花

幽香结浅紫，来自孤云岑。
骨香不自知，色浅意殊深。
移栽青莲宇，遂冠U卜林。
纫为楚臣佩，散落天女襟。
君持风霜节，耳冷歌笑音。
一逢兰蕙质，稍回铁石心。
置酒要妍暖，养花须晏阴。
及此阴睛间，恐致悭墙霖。
彩云智易散，`忧先吟。
明朝便陈迹，试著丹青临。

次韵曹子方运判雪中同游西湖

词源共ㄍ氛梗清唱一声岩谷满。
未容雪积句先高，岂独湖开心自远。
云山已作歌眉浅，山下碧流清似眼。
樽前侑酒只新诗，何异书鱼餐蠹简。

次韵晁无咎学士相迎

少年独识晁新城，闭门却扫卷旆旌。
胸中自有谈天口，坐却秦军发墨守。
有子不为谋置锥，虹霓吞吐忘寒饥。
端如太史牛马走，严徐不敢连尻。
徘回未用疑相待，枉尺知君有家戒。
避人聊复去瀛洲，伴我真能老淮海。
梦中仇池千仞岩，便欲揽我青霞省
且须还家与妇计，我本归路连西南。
老来饮酒无人佐，独看红药倾白堕。
每到平山忆醉翁，悬知他日君思我。
路傍小儿笑相逢，齐歌万事转头空。
赖有风流贤别驾，犹堪十里卷春风。

次韵陈海州乘槎亭

人事无涯生有涯，逝将归钓汉江槎。
乘桴我欲从安石，遁世谁能识子嗟。
日上红波浮翠t，潮来白浪卷青沙。
清谈美景双奇绝，不觉归鞍带月华。

次韵陈海州书怀

郁郁苍梧海上山，蓬莱方丈有无间。
旧闻草木皆仙药，欲弃妻孥守市X。
雅志未成空自叹，故人相对若为颜。
酒醒却忆儿童事，长恨双凫去莫攀。

次韵陈履常雪中

可怜扰扰雪中人，饥饱终同寓一尘。
老桧作花真强项，冻鸢储肉巧谋身。
忍寒吟咏君堪笑，得暖呼我未贫。
坐听屐声知有路，拥裘来看玉梅春。

次韵陈履常张公龙潭

明经宣城宰，家此百尺澜。
郑公不量力，敢以非意干。
玄黄杂两战，绛青表双蟠。
烈气死强敌，仁心恻饥寒。
精诚祷必赴，苟简求亦难。
萧条麦E枯，洗荡日月宽。
念子无吏责，十日勤征鞍。
春蔬得雨雪，少助先生盘。
龙不惮往来，而我独宴安。
闭阁默自责，神交清夜阑。

次韵陈时发太博双竹

千年谁复继夷齐，凛凛霜筠此斗奇。
要识苍龙联U意，拟容丹凤宿凰枝。
扶持有伴雪应怕，裁剪无人风自吹。
莫遣骚人说连理，君看高节孰如雌。

次韵陈四雪中赏梅

腊酒诗催熟，寒梅雪斗新。
杜陵休叹老，韦曲已先春。
独秀惊凡目，遗英卧逸民。
高歌对三白，迟暮慰安仁。

次韵程辅游碧落洞

空山不难到，绝境未易名。
何时谪仙人，来作钧天声。
胸中几云梦，余地多恢宏。
长庚与北斗，错落缀冠缨。
黄公献紫芝，赤松馈青精。
溪山久寂寞，请续离骚经。
抱枝寒蜩咽，绕耳飞蚊清。
谪仙抚掌笑，笑此羽皇铭。
我顷尝独游，自适孤云情。
君今又继往，雾雨愁青冥。
感君兄弟意，寻羊问初平。
玉床分箭镞，不忍独长生。
诗成辄寄我，妙绝陶谢并。
孤鸿方避弋，老骥犹在垧。
鸟兽如可群，永寄槁木形。
何山不堪隐，饮水自修龄。

次韵次韵王晋卿惠花栽，栽所寓张退傅第中次韵王晋卿上元侍宴端门

坐来念念失前人，共向空中寓一尘。
若问此花谁是主？天教闲客管青春。
月上九门开，星河绕露台。
君方枕中梦，我亦化人来。
光动仙球缒，香余步辇回。
相从穿万马，衰病若为陪。

次韵聪上人见寄

前身本同社，宿业独临边。
一悟镜空老，始知圆泽贤。
归心忘犊佩，生术寄羊鞭。
不似欧阳子，空留六一泉。

次韵答宝觉

芒鞋竹杖布行缠，遮莫千山更万山。
从来无脚不解滑，谁信石头行路难。

次韵答参寥

我有方外客，颜如琼之英。
十年尘土窟，一寸冰雪清。
A来从我游，坦率见真情。
顾我无足恋，恋此山水青。
新诗如弹丸，脱手不暂停。
昨日放鱼回，衣巾满浮萍。
今日扁舟去，白酒载乌程。
山头见月出，江路闻鼍鸣。
莫作孺子歌，沧浪濯吾缨。
吾诗自堪唱，相子棹歌声。

次韵答顿起二首

挽袖推腰踏破绅，旧闻携手上天门。
相逢应觉声容似，欲话先惊岁月奔。
新学已皆从许子，诸生犹自畏何蕃。
殿庐直宿真如梦，犹记忧时策万言。

次韵答顿起二首

十二东秦比汉京，去年古寺共题名。
早衰怪我遽如许，苦学怜君太瘦生。
茅屋拟归田二顷，金丹终扫雪千茎。
何人更似苏司业，和遍新诗满洛城。

次韵答黄安中兼简林子中

老去心灰不复然，一麾江海意方坚。
那堪黄散付子度，空羡苏杭养乐天。
病肺一春难白酒，别肠三夜绕朱弦。
群仙正欲吾归去，共把清风借玉川。

次韵答贾耘老

五年一梦南司州，饥寒疾病为子忧。
东来六月井无水，仰看古堰横奔牛。
平生管鲍子知我，今日陈蔡谁从丘。
夜航争路泥水涩，牵挽直欲来瓜洲。
自言嗜酒得风痹，故乡不敢居温柔。
定将泛爱救沟壑，衰病不复从前乐。
今年太守真卧龙，笑语炎天出冰雹。
时低九尺苍须髯，过我三间小池阁。
故人改观争来贺，小儿不信犹疑错。
为君置酒饮且哦，草间秋虫亦能歌。
可怜老骥真老矣，无心更秣天山禾。

