本图书由www.aitxt.com(bobbsh)为您整理制作
更多txt好书 敬请登录www.aitxt.com
【卷09】

高邮陈直躬处士画雁二首

众禽事纷争，野雁独闲洁。
徐行意自得，俯仰若有节。
我衰寄江湖，老伴杂鹅鸭。
作书问陈子，晓景画苕。
依依聚圆沙，稍稍动斜月。
先鸣独鼓翅，吹乱芦花雪。

葛延之赠龟冠

南海神龟三千岁，兆协朋从生庆喜。
智能周物不周身，未免人钻七十二。
谁能用尔作小冠，岣嵝耳孙创其制。
君今此去宁复来，欲慰相思时整视。

庚辰岁人日作，时闻黄河已复北流，老臣旧数论此，今斯言乃验，二首

老去仍栖隔海村，梦中时见作诗孙。
天涯已惯逢人日，归路犹欣过鬼门。
三策已应思贾让，孤忠终未赦虞翻。
典衣剩买河源米，屈指新N作上元。

庚辰岁人日作，时闻黄河已复北流，老臣旧数论此，今斯言乃验，二首

不用长愁挂月村，槟榔生子竹生孙。
新巢语燕还窥砚，旧雨来人不到门。
春水芦根看鹤立，夕阳枫叶见鸦翻。
此生念念随泡影，莫认家山作本元。

庚辰岁正月十二日，天门冬酒熟，予自漉之，且漉且尝，遂以大醉，二首

自拨床头一瓮云，幽人先已醉浓芬。
天门冬熟新年喜，麴米春香并舍闻。
菜圃渐疏花漠漠，竹扉斜掩雨纷纷。
拥裘睡觉知何处，吹面东风散缬纹。

庚辰岁正月十二日，天门冬酒熟，予自漉之，且漉且尝，遂以大醉，二首

载酒无人过子云，年来家酝有奇芬。
醉乡杳杳谁同梦，睡息JJ得自闻。
口业向诗犹小小，眼花因酒尚纷纷。
点灯更试淮南语，泛溢东风有e纹。

枸杞

神药不自s，罗生满山泽。
日有牛羊忧，岁有野火厄。
越俗不好事，过眼等茨棘。
青荑春自长，绛珠烂莫摘。
短篱护新植，紫笋生卧节。
根茎与花实，收拾无弃物。
大将玄吾鬓，小则饷我客。
似闻朱明洞，中有千岁质。
灵或夜吠，可见不可索。
仙人倘许我，借杖扶衰疾。

孤山二咏

孤山有陈时柏二株。其一为人所薪，
山下老人自为儿时，已见其枯矣，
然坚悍如金石，愈於未枯者。
僧志诠作堂於其侧，名之曰柏堂。
堂与白公居易竹阁相连属。余作二诗以纪之。

古别离送苏伯固

三度别君来，此别真迟暮。
白尽老髭须，明日淮南去。
酒罢月随人，泪湿花如雾。
後夜爱君还，梦绕湖边路。

古风

精神洞元化，白日升高F。
俯仰凌倒景，龙行逸如神。
半道过紫府，弭节聊逡巡。
金床设宝几，璀璨明月珍。
仙者二三子，眷然骨肉亲。
饮我霞石杯，放杯恍如春。
遂朝玉虚上，冠剑班列真。
无端拜失仪，放弃令自新。
云霄难遽反，下土多埃尘。
淮南守天庖，嗟我复何人。

古意

儿童鞭笞学官府，翁怜儿痴旁笑侮。
翁出坐曹鞭复呵，贤于群儿能几何。
儿曹鞭人以为戏，公怒鞭人血流地。
等为戏剧谁复先，我笑谓翁儿更贤。

谷林堂

深谷下窈窕，高林合扶疏。
美哉新堂成，及此秋风初。
我来适过雨，物至如娱予。
稚竹真可人，霜节已专车。
老槐苦无赖，风花欲填渠。
山鸦争呼号，溪蝉独清虚。
寄怀劳生外，得句幽梦余。
古今正自同，岁月何必书。

故李诚之待制六丈挽词

青青一寸松，中有梁栋姿。
天骥堕地走，万里端可期。
世无阿房宫，下建五丈旗。
又无穆天子，西征燕瑶池。
才大古难用，老死亦其宜。
丈夫恐不免，岂患莫己知。
公知松与骥，少小称伟奇。
俯仰自廊庙，笑谈无羌夷。
清朝竟不用，白首仍忧时。
愿斩横行将，请烹乾没儿。
言虽不见省，坐折奸雄窥。
嗟我去公久，江湖生白髭。
归来耆旧尽，零落存者谁。
比公嵇中散，龙性不可羁。
疑公李北海，慷慨多雄词。
凄凉五君咏，沉痛八哀诗。
邪正久乃明，人今属公思。
九原不可作，千古有余悲。

故周茂叔先生濂溪

世俗眩名实，至人疑有无。
怒移水中蟹，爱及屋上乌。
坐令此溪水，名与先生俱。
先生本全德，廉退乃一隅。
因抛彭泽米，偶似西山夫。
遂即世所知，以为溪之呼。
先生岂我辈，造物乃其徒。
应同柳州柳，聊使愚溪愚。

观大水望朝阳岩作

朝阳岩前不结庐，下眺江水百步余。
春泉溅溅出乳窦，青沙白石半赐尽
不到津头二三日，谁知江水涨天墟。
遥望横流不敢济，岩口正有人罾鱼。

观杭州钤辖欧育刀剑战袍

青绫衲衫暖衬甲，红线勒帛光v胁。
秃襟小袖雕鹘盘，大刀长剑龙蛇柙。
两军鼓噪屋瓦坠，红尘白羽纷相杂。
将军恩重此身轻，笑履锋如一插。
书生只肯坐帷幄，谈笑毫端弄生杀。
叫呼击鼓催上竿，猛士应怜小儿黠。
试问黄河夜偷渡，掠面惊沙寒霎霎。
何如大舰日高眠，一枕清风过苕。

观湖二首

乘槎远引神仙客，万里清风上海涛。
回首不知沙界小，飘衣犹觉色尘高。
须弥有顶低垂日，兜率无根下戴鳌。
释梵茫然齐劫火，飞云不觉醉陶陶。

观湖二首

朝阳照水红光开，玉涛银浪相徘徊。
山分宿雾尽宽远，云驾高风驰送来。
升霞彩色残火，及物气焰明纤埃。
可怜极大不知已，浮生野马悠悠哉。

观静观堂效韦苏州诗

弱羽巢林在一枝，幽人蜗舍两相宜。
乐天长短三千首，却爱韦郎五字诗。

观开西湖次吴左丞韵

伟人谋议不求多，事定纷纷自唯阿。
尽放龟鱼还绿浦，肯容萧苇障前坡。
一朝美事谁能纪，百尺苍崖尚可磨。
天上列星当亦喜，月明时下浴晴波。

观棋

五老峰前，白鹤遗址。
长松荫庭，风日清美。
我时独游，不逢一士。
谁欤棋者，户外屦二。
不闻人声，时闻落子。
纹枰坐对，谁究此味。
空钩意钓，岂在鲂鲤。
小儿近道，剥啄信指。
胜固欣然，败亦可喜。
优哉游哉，聊复尔耳。

观台

三界无所住，一台聊自宁。
尘劳付白骨，寂照起黄庭。
残磬风中，孤灯雪後青。
须防童子戏，投瓦犯清泠。

观鱼台

欲将同异较锱铢，肝胆犹能楚越如。
若信万殊归一理，子今知我我知鱼。

观张师正所蓄辰砂

将军结发战蛮溪，箧有殊珍胜象犀。
漫说玉床收箭镞，何曾金鼎识刀圭。
近闻猛士收丹穴，欲助君王铸蹄。
多少空岩人不见，自随初日吐虹U。

观子美病中作，嗟叹不足，因次韵

百尺长松涧下摧，知君此意为谁来。
霜枝半折孤根出，尚有狂风急雨催。

光禄庵二首

文章恨不见文园，礼乐方将访石泉。
何事庵中著光禄，枉教闲处笔如椽。

光禄庵二首

城中太守的何人，林下先生非我身。
若向庵中觅光禄，雪中履迹镜中真。

桄榔杖寄张文潜一首，时初闻黄鲁直迁黔南、范淳父九疑也

睡起风清酒在亡，身随残梦两茫茫。
江边曳杖桄榔瘦，林下寻苗荜拨香。
独步倘逢勾漏令，远来莫恨曲江张。
遥知鲁国真男子，独忆平生盛孝章。

广y萧大夫借前韵见赠，复和答之，二首

生还粗胜虞，早退不如疏。
垂死初闻道，平生误信书。
风涛惊夜半，疾病送灾余。
赖有萧夫子，忧怀得少摅。

广y萧大夫借前韵见赠，复和答之，二首

心闲诗自放，笔老语翻疏。
赠我皆强韵，知君得异书。
滔滔沮叟是，绰绰孟生余。
一笑沧溟侧，应无愤可摅。

广陵後园题扇子

露叶风枝晓自匀，绿阴青子净无尘。
闲吟绕屋扶疏句，须信渊明是可人。

广陵会三同舍，各以其字为韵，仍邀同赋刘贡父

去年送刘郎，醉语已惊众。
如今各飘泊，笔砚谁能弄。
我命不在天，羿彀未必中。
作诗聊遣意，老大慵讥讽。
夫子少年时，雄辩轻子贡。
尔来再伤弓，戢翼念前痛。
广陵三日饮，相对U如梦。
况逢贤主人，白酒泼春瓮。
竹西已挥手，湾口犹屡送。
羡子去安闲，吾邦正喧哄。

广州何道士众妙堂

湛然无观古真人，我独观此众妙门。
夫物芸芸各归根，众中得一道乃存。
道人晨起开东轩，趺坐一醉扶桑暾。
余光照我玻璃盆，倒射窗几清而温。
欲收月魄餐日魂，我自日月谁使吞。

广州蒲涧寺

不用山僧导我前，自寻云外出山泉。
千章古木临无地，百尺飞涛写漏天。
昔日菖蒲方士宅，後来U卜祖师禅。
而今只有花含笑，笑道秦皇欲学仙。

归去来集字十首

命驾欲何向，欣欣春木荣。
世人无往复，乡老有将迎。
云内流泉远，风前飞鸟轻。
相携就衡宇，酌酒话交情。

归去来集字十首

涉世恨形役，告休成老夫。
良欣就归路，不复向迷途。
去去径犹菊，行行田欲芜。
情亲有还往，清酒引樽壶。

归去来集字十首

与世不相入，膝琴聊自欢。
风光归笑傲，云物寄游观。
言话审无倦，心怀良独安。
东皋清有趣，植杖日盘桓。

归去来集字十首

云岫不知远，巾车行复前。
仆夫寻老木，童子引清泉。
矫首独傲世，委心还乐天。
农夫告春事，扶老向良田。

归去来集字十首

世事非吾事，驾言归路寻。
向时迷有命，今日悟无心。
庭内菊归酒，窗前风入琴。
寓形知已老，犹未倦登临。

归去来集字十首

富贵良非愿，乡关归去休。
携琴已寻壑，载酒复经丘。
翳翳景将入，涓涓泉欲流。
老农人不乐，我独与之游。

归去来集字十首

觞酒命童仆，言归无复留。
轻车寻绝壑，孤棹入清流。
乘化欲安命，息交还绝游。
琴书乐三径，老矣亦何求。

归去来集字十首

归去复归去，帝乡安可期。
鸟还知已倦，云出欲何之。
入室还携幼，临流亦赋诗。
春风吹独往，不是傲亲知。

归去来集字十首

役役倦人事，来归车载奔。
征夫问前路，稚子候衡门。
入息亦诗策，出游常酒樽。
交亲书已绝，云壑自相存。

归去来集字十首

寄傲疑今是，求荣感昨非。
聊欣樽有酒，不恨室无衣。
丘壑世情远，田园生事微。
柯庭还独眄，时有鸟归飞。

归宜兴，留题竹西寺三首

十年归梦寄西风，此去真为田舍翁。
剩觅蜀冈新井水，要携乡味过江东。

归宜兴，留题竹西寺三首

道人劝饮鸡苏水，童子能煎莺粟汤。
暂借藤庆与瓦枕，莫教辜负竹风凉。

归宜兴，留题竹西寺三首

此生已觉都无事，今岁仍逢大有年。
山寺归来闻好语，野花啼鸟亦欣然。

归真亭

旧笑桓司马，今师郑大夫。
不知徂岁月，空觉老楸梧。
祭礼传家法，阡名载版图。
会看千字诔，木杪见龟趺。

龟山

我生飘荡去何求，再过龟山岁可周。
身行万里半天下，僧卧一庵初白头。
地隔中原劳北望，潮连沧海欲东游。
元嘉旧事无人记，故垒摧颓今在不。

龟山辩才师

此生念念浮云改，寄语长淮今好在。
故人宴坐虹梁南，新河巧出龟山背。
木鱼呼客振林莽，铁凤横空飞彩绘。
忽惊堂宇变雄深，坐觉风雷生謦。
羡师游戏浮沤间，笑我荣枯弹指内。
尝茶看画亦不恶，问法求诗了无碍。
千里孤帆又独来，五年一梦谁相对。
何当来世结香火，永与名山供井o。

癸丑春分後雪

雪人春分省见稀，半开桃李不胜威。
应惭落地梅花识，却作漫天柳絮飞。
不分东君专节物，故将新巧发阴机。
从今造物尤难料，更暖须留御腊衣。

鬼蝶

双眉卷铁丝，两翅晕金碧。
初来花争妍，忽去鬼无迹。

郭纶

河西猛士无人识，日暮津亭阅过船。
路人但觉骢马瘦，不知铁槊大如椽。
因言西方久不战，截发愿作万骑先。
我当凭轼与寓目，看君飞矢集蛮毡。

郭熙画秋山平远

玉堂昼掩春日闲，中有郭熙画春山。
鸣鸠乳燕初睡起，白波青嶂非人间。
离离短幅开平远，漠漠疏林寄秋晚。
恰似江南送客时，中流回头望云t。
伊川佚老鬓如霜，卧看秋山思洛阳。
为君纸尾作行草，炯如嵩洛浮秋光。
我从公游如一日，不觉青山映黄发。
为画龙门八节滩，待向伊川买泉石。

郭熙秋山平远二首

目尽孤鸿落照边，遥知风雨不同川。
此间有句无人识，送与襄阳孟浩然。

郭熙秋山平远二首

木落骚人已怨秋，不堪平远发诗愁。
要看万壑争流处，他日终烦顾虎头。

郭祥正家，醉画竹石壁上，郭作诗为谢，且遗二古铜剑

空肠得酒芒角出，肝肺槎牙生竹石。
森然欲作不可回，吐向君家雪色壁。
平生好诗仍好画，画墙鸨诔ぴ饴睢
不瞠不骂喜有余，世间谁复如君者。
一双铜剑秋水光，两首新诗争剑。
剑在床头诗在手，不知谁作蛟龙吼。

虢国夫人夜游图

佳人自玉花骢，翩如惊燕蹋飞龙。
金鞭争道宝钗落，何人先入明光宫。
宫中羯鼓催花柳，玉奴弦索花奴手。
坐中八姨真贵人，走马来看不动尘。
明眸皓齿谁复见，只有丹青余泪痕。
人间俯仰成今古，吴公台下雷塘路。
当时亦笑张丽华，不知门外韩擒虎。

过安乐山，闻山上木叶有文，如道士篆符，云，此山乃张道陵所寓，二首

天师化去知何在，玉印相传世共珍。
故国子孙今尚死，满山秋叶岂能神。

过安乐山，闻山上木叶有文，如道士篆符，云，此山乃张道陵所寓，二首

真人已不死，外慕堕空虚。
犹余好名意，满树写天书。

过巴东县不泊，闻颇有莱公遗迹

莱公昔未遇，寂寞在巴东。
闻道山中树，犹余手种松。
江山养豪俊，礼数困英雄。
执板迎官长，趋尘拜下风。
当年谁刺史，应未识三公。

过大庾岭

一念失垢污，身心洞清净。
浩然天地间，惟我独也正。
今日岭上行，身世永相忘。
仙人拊我顶，结发受长生。

过都昌

鄱阳湖上都昌县，灯火楼台一万家。
水隔南山人不渡，东风吹老碧桃花。

过高邮寄孙君孚

过淮风气清，一洗尘埃容。
水木渐幽茂，菰蒲杂游龙。
可怜夜合花，青枝散红茸。
美人游不归，一笑谁当供。
故园在何处，已偃手种松。
我行忽失路，归梦山千重。
闻君有负郭，二顷收横从。
卷野毕秋获，殷床闻夜舂。
乐哉何所忧，社酒粥面x。
宦游岂不好，毋令到千钟。

过广爱寺，见三学演师，观杨惠之塑宝山、朱瑶画文殊、普贤

寓世身如梦，安闲日似年。
败蒲翻覆卧，破再三连。
劝客眠风竹，长斋饮石泉。
回头万事错，自笑觉师贤。

过广爱寺，见三学演师，观杨惠之塑宝山、朱瑶画文殊、普贤

妙迹苦难寻，兹山见几层。
乱峰螺髻出，绝涧阵云崩。
措意元同画，观空欲问僧。
莫教林下意，终老叹何曾。

过广爱寺，见三学演师，观杨惠之塑宝山、朱瑶画文殊、普贤

朱瑶唐晚辈，得法尚雄深。
满寺空遗迹，何人识苦心。
长廊欹雨脚，破壁撼钟音。
成坏无穷事，他年复吊今。

过海得子由书

经过废来久，有弟忽相求。
门外三竿日，江关一叶秋。
萧疏悲白发，漫浪散穷愁。世事江声外，
吾生幸自休。

过淮

朝离新息县，初乱一水碧。
暮宿淮南村，已度千山赤。
鼯号古戍，雾雨暗破驿。
回头梁楚郊，永与中原隔。
黄州在何许，想像云梦泽。
吾生如寄耳，初不择所适。
但有鱼与稻，生理已自毕。
独喜小儿子，少小事安佚。
相从艰难中，肝肺如铁石。
便应与晤语，何止寄衰疾。

过淮三首赠景山兼寄子由

好在长淮水，十年三往来。
功名真已矣，归计亦悠哉。
今日风怜客，平时浪作堆。
晚来洪泽口，捍索响如雷。

过淮三首赠景山兼寄子由

过淮山渐好，松桧亦苍然。
霭霭藏孤寺，冷冷出细泉。
故人真吏隐，小槛带岩偏。
却望临淮市，东风语笑传。

过淮三首赠景山兼寄子由

回首濉阳幕，簿书高没人。
何时桐柏水，一洗庾公尘。
此去渐佳境，独游长惨神。
待君诗百首，来写浙西春。

过建昌李野夫公择故居

彭蠡东北源，庐阜西南麓。
何人修水上，种此一双玉。
思之不可见，破宅余修竹。
四邻戒莫犯，十亩森似束。
我来仲夏初，解箨呈新绿。
幽鸟向我鸣，野人留我宿。
徘徊不忍去，微月挂乔木。
遥想他年归，解组巾一幅。
对床老兄弟，夜雨鸣竹屋。
卧听邻寺钟，书窗有残烛。

过江夜行武昌山上，闻黄州鼓角

清风弄水月衔山，幽人夜度吴王岘。
黄州鼓角亦多情，送我南来不辞远。
江南又闻出塞曲，半杂江声作悲健。
谁言万方声一概，鼍愤龙愁为余变。
我记江边枯柳树，未死相逢真识面。
他年一叶江来，还吹此曲相迎饯。

过金山寺一首

明月妙高台，盘涡月照开。
琳宫龙久住，珠树鹤能来。
云雾空中绕，帆樯槛外回。
无言卷石小，江左拟蓬莱。

过莱州雪後望三山

东海如碧环，西北卷登莱。
云光与天色，直到三山回。
我行适冬仲，薄雪收浮埃。
黄昏风絮定，半夜扶桑开。
参差太华顶，出没云涛堆。
安期与羡门，乘龙安在哉。
茂陵秋风客，劝尔麾一杯。
帝乡不可期，楚些招归来。

过黎君郊居

半园荒草没佳蔬，煮得占禾半是薯。
万事思量都是错，不如还叩仲尼居。

过岭二首

暂著南冠不到头，却随北雁与归休。
平生不作兔三窟，今古何殊貉一丘。
当日无人送临贺，至今有庙祀潮州。
剑关西望七千里，乘兴真为玉局游。

过岭二首

七年来往我何堪，又试曹溪一勺甘。
梦里似曾迁海外，醉中不觉到江南。
波生濯足鸣空涧，雾绕征衣滴翠岚。
谁遣山鸡忽惊起，半岩花雨落毵毵。

过岭寄子由

投章献策谩多谈，能雪冤忠死亦甘。
一片丹心天日下，数行清泪岭云南。
光荣归佩呈佳瑞，瘴疠幽居弄晚岚。
从此西风瘐梅谢，却迎谁与马毵毵。

过庐山下

乱云欲霾山，势与飘风南。
群Y相应和，勇往争骖。
可怜荟蔚中，时出紫翠岚。
雁没失东岭，龙腾风西龛。
一时供坐笑，百态变立谈。
暴雨破tL，清飙扫浑酣。
廓然归何处，陋矣安足戡。
亭亭紫霄峰，窈窈白石庵。
五老数松雪，只溪落天潭。
虽云默祷应，顾有移文惭。

过密州次韵赵明叔、乔禹功

先生依旧广文贫，老守时遭醉尉嗔。
汝辈何曾堪一笑，吾侪相对复三人。
黄鸡催晓凄凉曲，白发惊秋见在身。
一别胶西旧朋友，扁舟归钓五湖春。

过木枥观

石壁高千尺，微踪远欲无。
飞檐如剑寺，古柏似仙都。
许子尝高q，行舟悔不迂。
斩蛟闻猛烈，提剑想崎岖。
寂寞棺犹在，修崇世巳愚。
隐居人不识，化去俗争吁。
洞府烟霞远，人间爪发枯。
飘飘乘倒景，谁复顾遗躯。

过杞赠马梦得

万古仇池穴，归心负雪堂。
殷勤竹里梦，犹自数山王。

过泗上喜见张嘉父二首

空翠娱人意自还。明窗一榻共秋闲。
会知名利不到处，定把清觞属此山。

过泗上喜见张嘉父二首

眉间冰雪照淮明，笔下波澜老欲平。
直得全生如许妙，不知形谍已多名。

过汤阴市，得豌豆大麦粥，示三儿子

朔野方赤地，河氲黄尘。
秋霖暗豆荚，夏旱J麦人。
逆旅唱晨粥，行庖得时珍。
青斑照匕箸，脆响鸣牙龈。
玉食谢故吏，风餐使逐臣。
漂零竟何适，浩荡寄此身。
争劝加餐食，实无负吏民。
何当万里客，归及三年新。

过土山寨

南风日日纵篙撑，时喜北风将我行。
汤饼一杯银线乱，蒌蒿如箸玉簪横。

过潍州驿，见蔡君谟题诗壁上云：「绰约新娇生眼底，逡巡旧事上眉尖。春来试问愁多少，得似春潮夜夜添。」不知为谁而作也？和一首

长垂玉箸残妆脸，肯为金钗露指尖。
万斛闲愁何日尽，一分真态更难添。

过文觉显公房

斓斑碎玉养菖蒲，一勺清泉潢石盂。
净几明窗书小楷，便同尔雅注虫鱼。

过溪亭

身轻步稳去忘归，四柱亭前野拔。
忽悟过溪还一笑，水禽惊落翠毛衣。

过新息留示乡人任师中

昔年尝羡任夫子，卜居新息临淮水。
怪君便尔忘故乡，稻熟鱼肥信清美。
竹陂雁起天为黑，桐柏烟横山半紫。
知君坐受儿女困，悔不先归弄清。
尘埃我亦失收身，此行蹭蹬尤可鄙。
寄食方将依白足，附书未免烦黄耳。
往虽不及来有年，诏恩倘许归田里。
却下关山入蔡州，为买乌犍三百尾。

过宜宾见夷中乱山

江寒晴不知，远见山上日。
朦胧含高峰，晃荡射峭壁。
横云忽飘散，翠树纷历历。
行人挹孤光，飞鸟投远碧。
蛮荒谁复爱，v秀安可适。
岂无避世士，高隐链精魄。
谁能从之游，路有豺虎迹。

过于海舶，得迈寄书、酒。作诗，远和之，皆粲然可观。子由有书相庆也，因用其韵赋一篇，并寄诸子侄

我似老牛鞭不动，雨滑泥深四蹄重。
汝如黄犊走却来，海阔山高百程送。
庶几门户有八慈，不恨居邻无二仲。
他年汝曹笏满床，中夜起舞踏破瓮。
会当洗眼看腾跃，莫指痴腹笑空洞。
誉儿虽是两翁癖，积德已自三世种。
岂惟万一许生还，尚恐九十烦珍从。
六子晨耕箪瓢出，众妇夜绩灯火共。
春秋古史乃家法，诗笔离骚亦时用。
但令文字还照世，粪土腐余安足梦。

过云龙山人张天骥

郊原雨初足，风日清且好。
病守亦欣然，肩舆白门道。
荒田咽蛩蚓，村巷悬梨枣。
下有幽人居，闭门空雀噪。
西风高正厉，落叶纷可扫。
孤童卧斜日，病马放秋草。
墟里通有无，垣墙任摧倒。
君家本冠盖，丝竹闹邻保。
脱身声利中，道德自濯澡。
躬耕抱羸疾，奉养百岁老。
诗书膏吻颊，菽水媚翁媪。
饥寒天随子，杞菊自撷d。
慈孝董邵南，鸡狗相乳抱。
吾生如寄耳，归计失不早。
故山岂敢忘，但恐迫华皓。
从君好种秫，斗酒时自劳。

过子忽出新意，以山芋作玉糁羹，色香味皆奇绝。天上酥陀则不可知，人间决无此味也

香似龙涎仍酽白，味如牛乳更全清。
莫将南海金~脍，轻比东坡玉糁羹。

海会寺清心堂

南郭子綦初丧我，西来达摩尚求心。
此堂不说有清浊，游客自观随浅深。
两岁频为山水役，一溪长照雪霜侵。
纷纷无补竟何事，惭愧高人闭户吟。

海南人不作寒食，而以上巳上冢。予携一瓢酒，寻诸生，皆出矣。独老符秀才在，因与饮，至醉。符盖儋人之安贫守静者也

老鸦衔肉纸飞灰，万里家山安在哉。
苍耳林中太白过，鹿门山下德公回。
管宁投老终归去，王式当年本不来。
记取城南上巳日，木棉花落刺桐开。

海上道人传以神守气诀

但向起时作，还于作处收。
蛟龙莫放睡，雷雨直须休。
要会无穷火，尝观不尽油。
夜深人散後，惟有一灯留。

海棠

东风泛崇光，香雾空蒙月转廊。
只恐夜深花睡去，故烧高烛照红妆。


