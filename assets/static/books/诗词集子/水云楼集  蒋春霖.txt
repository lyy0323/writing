蒋春霖(1818～1868) 近代词人。字鹿潭。江苏江阴人，寄籍大兴（今属北京市）。幼随父蒋尊典，在荆门知州任所读书。父死后，家业中落,奉母归京师,屡试不中。咸丰二年(1852)，署富安场盐大使。七年，母死去官，移家东台。咸丰十年，先后入乔松年、金安清幕。后又做过六、七年的小盐官。
蒋春霖早岁工诗，风格近李商隐。中年，将诗稿悉行焚毁，专力填词。由于喜好纳兰性德的《饮水词》和项鸿祚的《忆云词》，因自署水云楼，并用以名其词集。他重视词的内容和作用，认为："词祖乐府，与诗同源。偎薄破碎，失风雅之旨。情至韵会，溯写风流，极温深怨慕之意。"(李肇增《水云楼词序》)所作词如〔台城路〕《易州寄高寄泉》、〔卜算子〕"燕子不曾来"等，多抒写仕途坎坷、穷愁潦倒的身世之感，悲恻抑郁。其咏时事之作，如〔台城路〕"惊飞燕子魂无定"、〔渡江云〕《燕台游踪，阻隔十年，感事怀人，书寄王午桥、李闰生诸友》等，虽被誉为"倚声家老杜"，但内容大都抒写太平军扫荡江南时，士大夫流离之感以及对风雨飘摇的清王朝的哀叹。
　　在艺术上，蒋春霖目无南唐两宋，更不囿于当代浙派和常州派的樊篱。他的词讲究律度，又工造境，注意炼字炼句,在清末颇受称誉。谭献称其"流别甚正,家数颇大,与成容若、项莲生,二百年中，分鼎三足"（《箧中词》卷五）。
　　《水云楼词》,蒋春霖生前刻于东台,后收入杜文澜《曼陀罗阁丛书》中。蒋卒后，他的好友于汉卿搜集未刻之词,与宗源翰所藏，合刻《补遗》1卷。缪荃孙也重刻过他的词集。1933年出版的《词学季刊》创刊号，又发表其未刻词9首。总计蒋春霖词今存170余首。诗作今存不及百首，由金武祥刻入《粟香室丛书》，题为《水云楼剩稿》。


　　　
　　水云楼词卷一 江阴蒋春霖鹿潭
　　
　　甘州
　　 余少识刘梅史于武昌，不见且二十年。辛亥余为淮南盐官，梅史自吴来访，秋窗话旧，清泪盈睫，其漂泊更不余若也。
　　怪西风偏聚断肠人，相逢又天涯。似晴空堕叶，偶随寒雁，吹集平沙。尘世几番蕉鹿，春梦冷窗纱。一夜巴山雨，双鬓都华。 笑指江边黄鹤，问楼头明月，今为谁斜。共飘零千里，燕子尚无家。且休卖、珊瑚宝i，看青衫、写恨入琵琶。同怀感，把悲秋泪，弹上芦花。
　　
　　东风第一枝
　　雀谇晴檐，蝇苏冻纸，严霜忽作轻暖。锦貂才近熏炉，凤律暗移翠管。寻春无处，但日日、春痕偷展。恰引起、千丈愁思，添似绣床金线。 云影薄、画帘乍卷。山意冷、瘦筇又懒。几多酿雪楼台，豫涤熨寒酒盏。梅魂知否，怕迤逦年华将换。待借他、一缕东风，悄把万花吹转。
　　
　　一萼红
　　 清明前一日，偕周莲伯散步城北，红日已西，乃至虹桥，复买小舟过桃花庵、莲性寺，烟水凄然，游人绝少，共溯洄者渔船三两而已。
　　趁春晴，步前汀未晚，舟小蹙波行。抱树溪弯，眠沙石老，芳草随意青青。乍惊起、闲鸥短梦，伴落日、三两棹歌声。水曲豪筝，柳阴丛笛，那处重听。 多少夕阳楼台，倚阑干不见，空见流莺。萤苑星繁，虹桥月艳，还记玉辇曾经。自湖上游仙事杳，问桃花、又过几清明。剩取凄烟楚雨，愁画芜城。
　　
　　谒金门
　　人未起。桐影暗移窗纸。隔夜酒香添睡美。鹊声春梦里。 妆罢小屏独倚。风定柳花到地。欲拾断红怜素指。卷帘呼燕子。
　　
　　扫花游
　　点波细雨，乍泥住归人，便迟春信。布帆漫整。满空江化酒，别筵花韵。数遍邮签，也怕莺期未准。雁程紧。试悄向故园，先探芳讯。 归梦今夜稳。奈湿雾鳎画楼难认。野梅瘦损。为凄吟、客里剩红销尽。堕水流香，又把孤蓬暗引。醉乡近。压春潮、一船幽恨。
　　
　　木兰花慢
　　 江行晚过北固山
　　泊秦淮雨霁，又灯火、送归船。正树拥云昏，星垂野阔，暝色浮天。芦边夜潮骤起，晕波心、月影荡江圆。梦醒谁歌楚些，泠泠霜激哀弦。 婵娟。不语对愁眠。往事恨难。看莽莽南徐，苍苍北固，如此山川。钩连。更无铁锁。任排空、樯橹自回旋。寂寞鱼龙睡稳，伤心付与愁烟。
　　
　　琐窗寒
　　 荒江晚泊，清寒送秋，记去年款红轩茗话，正此时也。
　　细竹通凉，疏苔媚雨，晓帘慵卷。窥花隔座，镜里暗传娇眼。最怜他、伤春未工，画眉错问愁深浅。甚妆楼一霎，西风如叶，梦云吹散。 重见。羞郎面。但恨指吴山，断霞沈晚。扁舟暝宿，冷月稀星孤伴。绕空江、芦花夜明，去鸿影淡烟岫远。又寒莎、两岸鸣虫，絮语惊秋换。
　　浪淘沙
　　云气压虚阑。青失遥山。雨丝风片一番番。上巳清明都过了，只是春寒。 花发已无端。何况花残。飞来蝴蝶又成团。明日朱楼人睡起，莫卷帘看。
　　
　　渡江云
　　 春明再到，人事都非，崔护萧郎，一时同感。
　　燕泥衔杏，雨炉熏隐，篆朱户昼帧０氪八捎八椋小语分茶，日暖唤青禽。羊车再到，那不见、招手楼阴。空自踏、落花归去，消歇酒杯心。 沈吟。红墙几尺，远过蓬山，更难通鱼锦。换尽了、陌头柳色，愁满罗襟。梦中常订重逢约，甚隔帘、翻怕相寻。门又掩、碧桃一树春深。
　　
　　绮罗香
　　 寒菜
　　晓露荒园，斜阳破寺，十亩声啼遍。倦绿无多，生意井阑西畔。绕槿篱、蝶影还飞，近麦陇、马蹄偏贱。怪年年、冷逐蓬蒿，闭门秋老壮心懒。 齑盐滋味最好，记伴西风信里，莼羹菰饭。笠影鸦锄，因甚故乡归晚。待青玉、一瓮春深，剩黄叶、半畦霜浅。认挑灯、细雨山家，客来寒夜剪。
　　
　　寿楼春
　　 扬州之行，历春徂秋，萍梗再移，短梦云散，作闲情赋。
　　过垂杨春城。I游丝一缕，偷倚红情。记得开帘收燕，隔花调莺。桃叶渡，谁相迎。又几番、潮生潮平。待菱唱船归，荷香路悄，留月伴娉婷。 西风起，凉蝉鸣。早抛闲素扇，歌断瑶筝。可奈诗题愁寄，梦回无凭。珠户寂，银G明。任听残、秋宵长更。但疏雨空阶，萧疏半山黄叶声。
　　
　　水龙吟
　　 沈珠传奇好以落花蝴蝶泥人赋诗，为填此阕。
　　绛娥吹堕瑶京，可怜艳骨多尘土。几番梦醒，仙衣重试，冶游愁数。宝扇兜云，玉阶团雪，欲离还聚。恨东风力弱，娉婷双翅，衔不上、朱楼去。 记共踏青归路。斗盈盈瘦腰红舞。西邻再过，满庭莎草，一天飞絮。枝老春空，水流香在，绿荫千树。但销魂歌板，年年弹泪，忆花开处。
　　
　　甘州
　　 王午桥常山人，词笔清丽似吴梦窗，渡滹沱时相见。庚午复遇于南中，云自越绝返都门也。歌而送之。
　　记疏林霜堕蕲门。秋高谈四筵惊。击珊瑚欲碎，长歌裂石，分取狂名。短梦依依同话，风雨客窗灯。一醉江湖老，人似春星。 蓦上长安旧路，怅春来王粲，还赋离亭。唤天涯绿遍，今夜子规声。待攀取垂杨寄远，怕杨花比客更飘零。凄凉调，向琵琶声里，唱彻幽并。
　　
　　蝶恋花
　　云影压檐蛩语咽。凉雨声声、心碎梧桐叶。天外雁程飞又歇，小屏山上晴沙阔。 愁减腰围添鬓雪。慵恋寒花、病似残秋蝶。题罢瑶笺和泪迭，相思后夜团团月。
　　
　　金菊对芙蓉
　　 层云阁阴，春寒不休，年年梅子黄时，客怀如是。
　　日澹还收，云低不落，轻寒轻暖轻阴。正珠弦响涩，宽褪湘琴。兽炉潮晕香迟起，似泼水庭户帧Ｊ枇庇袄铮昼长人懒，都恋香衾。 费尽春深春浅，把春人酿作、梅子酸心。怕东风去后，梦更难寻。近来天亦愁如睡，锁山眉、雨意沉沉。无端送别，絮飞花落，偏是而今。
　　
　　探芳讯
　　 瓜洲夜渡
　　大江暮。渐远寺沈钟，津亭换鼓。趁荒荒残月，斜帆夜深渡。懵腾梦在寒潮里，浪啮船唇语。信西风、棹入菰芦，缆维霜树。 回首竹西路。剩鸦宿孤村，雁惊遥戍。星火微茫，晓色乱瓜步。数声渔笛吹秋起，往事空烟浦。正无聊，篷背潇潇细雨。
　　
　　木兰花慢
　　 中秋日，周桐实自浙西归，得周莲伯字。
　　乱霞晴隔浦，正横笛、暮江楼。看沙际潮回，城阴树暝，帆势遥收。湾头。数枝瘦柳，尚依稀、认得去时舟。雁外心传锦字，鸥边梦阁离愁。 凝眸。桂影碧空浮。谁共举琼瓯。问西湖今夜，几分明月，可似扬州。重游。待拌醉倒，怕石桥、枫冷又深秋。折得芦花懒寄，絮云吹满芳洲。
　　
　　月下笛
　　 院落乍秋，乱蛩絮壁，赋寄眉月楼。
　　浅树留云，疏花倚石，小亭秋聚。风泉暗语。夜深琴韵愁谱。芭蕉叶碎桐阴减，料不碍、空阶细雨。奈笺纹迭雪，筝床横玉，旧情无数。 休赋。归来句。待采遍芙蓉，隔江烟雾。吹箫俊侣。跨鸾今在何许。相思泪滴珊瑚枕，尚梦到、穿针院宇。只后夜酒醒时，满地鸣虫自苦。
　　
　　凄凉犯
　　 十二月十七日夜，大寒读书，至漏三下，屋小如舟，虚窗生白，不知是月是雪。因忆江南野泊，雪压篷背时光景，正复似之。
　　短檐铁马，和冰语敲阶，更少残叶。鼠声渐起，芸编倦拥，酒怀添渴。疏灯晕结。觉霜逼、帘衣自裂。似扁舟、风来舵尾，野岸冷云迭。 回首垂虹夜，瘦橹摇波，一枝箫咽。窗鸣败纸，尚惊疑、打篷干雪。悄护铜瓶，怕寒重、梅花暗折。却开门，树影满地压冻月。
　　
　　探春
　　 己酉秋暮，饮于珠溪，奉觞人颇似阿素，雾鬓风鬟，飘零亦相若也。感成此解。
　　堕叶红腴，疏苔绿倦，年华轻换筝柱。玉病禁秋，花娇媚晚，烛底鬓添凉雾。缥缈惊鸿影，似乍见、春风前度。暗怜舞褪丝杨，镜中消瘦眉妩。 苏小芳颜认否。甚油壁归来，偏恨迟暮。带眼移香，琴心记梦，铅泪也无重数。寒雨连江夜，莫更把、琵琶低诉。明日相思，峭帆还挂愁去。
　　
　　踏莎行
　　 癸丑三月赋
　　迭砌苔深，遮窗松密。无人小院纤尘隔。斜阳双燕欲归来，卷帘错放杨花入。 蝶怨香迟，莺嫌语涩。老红吹尽春无力。东风一夜转平芜，可怜愁满江南北。
　　
　　满庭芳
　　 秋水时至，海陵诸村落辄成湖荡。小舟来去，竟日在芦花中。余居此既久，亦忘岑寂。乡人偶至，话及兵革，咏“我亦有家归未得”之句，不觉怅然。
　　黄叶人家，芦花天气，到门秋水成湖。携尊船过，帆小入菰蒲。谁识天涯倦客，野桥外、寒雀惊呼。还惆怅、霜前瘦影，人似柳萧疏。 愁余。空自把、乡心寄雁，泛宅依凫。任相逢一笑，不是吾庐。漫托鱼波万顷，便秋风、难问莼鲈。空江上，沉沉戍鼓，落日大旗孤。
　　
　　瑶华
　　 败荷
　　青房乍结，梦醒江南，又雨声敲碎。罗衣叶叶寒未剪，乱压一湖深翠。月明歌断，更谁倚、画船闲醉。剩数丛、败苇荒芦，合写横塘秋意。 飘零漫惜青衫，算舞散湘皋，都是憔悴。鸳鸯自浴，竟不管、悄换西风尘世。凄凉太液，莫暗滴、露盘清泪。待几时、重展枯香，斜日小桥鱼市。
　　
　　蝶恋花
　　 北游道上
　　沙外斜阳车影淡。红杏深深，人语黄茅店。陌上马尘吹又暗。柳花风里征衣减。 屋后筝弦莺语艳。浊酒孤琴，门对春寒掩。鸦背残霜侵短剑，纸窗梦破疏灯s。
　　
　　木兰花慢
　　 甲寅四月，客有自金陵来者，感赋此阕。
　　破惊涛一叶，看千里、阵图开。正铁锁横江，长旗树垒，半壁尘埃。秦淮。几星磷火，错惊疑、灯影旧楼台。落日征帆黯黯，沈江戍鼓哀哀。 安排。多少清才。弓挂树，字磨崖。甚绕雀寒枝，闻鸡晓色，岁月无涯。云埋。蒋山自碧，打空城、只有夜潮来。谁倚莫愁艇子，一川烟雨徘徊。
　　
　　玉京秋
　　 秋江晚泊，用草窗韵。
　　江影阔。孤帆卸天际，倦怀凄切。晴树生秋，岸风送响，篷敲残叶。山勒寒潮怒起，涌波心、千万堆雪。者离别、一程程恨，去鸿愁说。 日落征衫寒怯。数归期、冰轮又缺。渍酒罗襟，缄诗瑶轴，余香都歇。瘦菊霜橙，怕客里、偏过登临佳节。暮笳咽。沙影沉沉动月。
　　
　　高阳台
　　暗水平桥，明霞低浦，霜痕冷阁鱼叉。才一番寒，微黄却上蒹葭。瘦腰不恨秋来早，恨秋来、偏在天涯。更堪伤、十载荷衣，吟鬓苍华。 灯边记得分明语，待梦圆鹊镜、窗倚虫纱。几日西风，雁归客未还家。陌头柳色浑难觅，满空江、换了芦花。又斜阳、过尽西楼，都是昏鸦。
　　
　　好事近
　　吹遍野塘风，颦翠倦红都歇。寂寞斜阳墙角，见春前蝴蝶。 篱根露滴海棠疏，虫影颤秋叶。犹有一分花意，媚空阶月色。
　　
　　一萼红
　　 墙角小梅，未春忽放，因忆东园万树摧残可怜，哀吟成调，歌竟凄然。
　　短墙阴。怪东风未到，春色已深深。压雪檐低，垂萝径窄，红萼开倩谁簪。漫惆怅、天寒袖薄，唤玉笛、吹怨入空林。烽火连江，河山满眼，那处登临。 回首东园旧路，剩几分流水，几树寒岑。冷雨宫垣，斜阳乔木，还听笳鼓沉沉。待销尽、华N小劫，洗冰泪、招客说伤心。只怕南枝开遍，没个人寻。
　　
　　垂杨
　　 送陈百生北游
　　偷弹老泪。向短亭话别，兰舟重舣。韵咽寒箫，断肠听到篷窗底。渔滩风定芦花起。破霜色、天涯行李。晚来潮催送秋心，共故人千里。 犹记题诗旧邸。染京洛暗尘，醉春游骑。戍鼓惊秋，梦魂还渡桑干水。连村黄叶围残垒。雁声在、斜阳红里。何时一笛山楼，杯共洗。
　　
　　扬州慢
　　 癸丑十一月二十七日，贼趋京口，报官军收扬州。
　　野幕巢乌，旗门噪鹊，谯楼吹断笳声。过沧桑一霎，又旧日芜城。怕双雁、归来恨晚，斜阳颓阁，不忍重登。但红桥风雨，梅花开落空营。 劫灰到处，便司空见惯都惊。问障扇遮尘，围棋赌墅，可奈苍生。月黑流萤何处，西风黯、鬼火星星。更伤心南望，隔江无数峰青。
　　
　　虞美人
　　 初三夜月
　　冰痕微借斜阳送。钩小惊鱼梦。多情还说十分圆。才画些儿眉意便婵娟。 笼阶夜色如烟薄。花影轻帘幕。倚阑不用更眠迟。只向黄昏一见最相思。
　　
　　水龙吟
　　 癸丑除夕
　　一年似梦光阴，匆匆战鼓声中过。旧愁才剪，新愁又起，归思无那。任春盘堆玉，邀人腊酒，浑不耐、通宵坐。 还记敲冰官舸。闹蛾儿、扬州灯火。旧游嬉处，而今何在，城空锁。小市春声，深门笑语，不听犹可。怕天涯忆着，梅花有泪，向东风堕。
　　
　　甘州
　　 甲寅元日，赵敬甫见过。
　　又东风唤醒一分春，吹愁上眉山。趁晴梢剩雪，斜阳小立，人影珊珊。避地依然沧海，险梦逐潮还。一样貂裘冷，不似长安。 多少悲笳声里，认匆匆过客，草草辛盘。引吴钩不语，酒罢玉犀寒。总休问、杜鹃桥上，有梅花、且向醉中看。南云暗，任征鸿去，莫倚阑干。
　　
　　清商怨
　　津亭飞絮倦舞。趁~帆南浦。别酒初醒，春潮催瘦橹。 天涯花落更苦。客乍到、春又归去。梦遍千山，江寒无杜宇。
　　
　　忆旧游
　　记星街掩柳，雨径穿莎，悄叩闲门。酒态添花活，任翩翻燕子、偷啄红巾。篆销万重心字，窗影护憨云。甚飞絮年光，绿阴满地，断送春人。 痴魂。正无赖，又琵琶弦上，迸起烟尘。鸿影惊回雪，怅天寒竹翠，色暗罗裙。黛蛾更羞重斗，避面月黄昏。教说与东风，垂杨淡碧吹梦痕。
　　
　　齐天乐
　　 送周|甫、赵敬甫之杭州
　　天涯只恨溪山少，青春未留人住。海上闲鸥，沙边客燕，总被西湖招去。垂杨万缕。带离恨丝丝，暗牵柔橹。好趁东风，画船一路看飞絮。 相逢知更甚处。鹧鸪啼不断，都是烟雨。泪点关河，军声草木，愁杀江南行旅。丝阑漫谱。怕怨笛吹残，落花难数。门掩春寒，日斜闻戍鼓。
　　
　　虞美人
　　 金陵失，秦淮女子高蕊陷贼中数月，今春见于东陶，愁蛾蓬鬓，不似旧时矣。
　　风前忽堕惊飞燕。鬓影春云乱。而今翻说羡杨花。纵解飘零犹不到天涯。 琵琶声咽玲珑玉。愁损歌眉绿。酒边休唱念家山。还是兵戈满眼路漫漫。
　　
　　南浦
　　 春草
　　绿意隐汀沙，雪痕消、又润村村酥雨。山晓睡容酥，斜阳外、深浅青无重数。飞飞蝴蝶，荒庭也是春来处。千里相思谁种出，搀了二分尘土。 年年空怨裙腰，甚愁根欲i、东风未许。接岸绿波平，销魂事、第一送君南浦。莺啼几度。凭高不见天涯路。陌上闲花开落后，多少马蹄归去。
　　
　　凄凉犯
　　 夜泊万福桥
　　平芜黯淡，连鸦阵、危滩时响风叶。夜潮乍起芦根，浪浦估帆催歇。深杯倦泼。听风激、哀笳乱咽。正遥空、寒星数点，旗影动残雪。 谁念荒江外，铁甲生寒，泪花冰结。枕戈梦短，坏云堆、饿鸱啼绝。醉倚貂裘，问知否、霜袍冻裂。但平沙万幕，寂寂拥夜月。
　　
　　南乡子
　　寒意剩春纤。放燕归来又下帘。蝴蝶渐稀人渐懒，厌厌。满地青榆午梦甜。 淡日隐重檐。雨气云痕百态兼。睡起却惊天影暗，眉尖。愁似春阴向晚添。
　　
　　绿意
　　 萤
　　春原草宿。酿湿痕作影，光散林麓。近水偏多，避月还明，飞飞自照幽独。西风不醒雷塘梦，化万点、秋魂相逐。更那堪，雨暗黄昏，败井废苔凝绿。 还记荷亭露坐，小池乍退暑，凉气吹烛。绕遍花阴，巧入湘帘，笑倚画罗同扑。而今一院繁星乱，但冷s、萧萧疏竹。等恁时，闲贮绡囊，怕展翠笺重读。
　　
　　风入松
　　 昔梦重寻，春情非旧，丝竹中年，岁华自惜。东泽绮语债，亦将借此销除也。
　　弯环绿水抱西城。小舫卧闻莺。樱桃树底春衫薄，倚红楼、偷听调筝。心事花开花谢，闲愁潮落潮生。 夕阳江上数峰青。烟草暗离亭。风怀老去如残柳，一丝丝、渐减春情。重写绿窗旧梦，酒阑浑不分明。
　　
　　金缕曲
　　 乙卯初春，将之扬州，或以芜城为言，悄然而止。
　　雪净梅根土。被琼箫、暗将残寒，一丝吹去。碎剪东风为花瓣，分散春心几许。料从此、红酣翠妩。蓦地思量虹桥月，是年时、刻意伤春处。还梦到，竹西路。 扁舟待趁寒潮渡。绕空江、鹧鸪声声，乱烟无数。歌管楼台斜阳冷，换了城西戍鼓。更不见、垂杨一树。十里深芜阴磷碧，哭青山、谁唤春魂语。云影暗，自延伫。
　　
　　鹧鸪天
　　杨柳东塘细水流。红窗睡起唤晴鸠。屏间山压眉心翠，镜里波生鬓角秋。 临玉管，试琼瓯。醒时题恨醉时休。明朝花落归鸿尽，细雨春寒闭小楼。
　　
　　好事近
　　 芦芽茁岸，杨花坠溪，舟过东淘时见此景。
　　帆影比鸥迟，溪上柳花风软。闲理半床茶具，任船随溪转。 一春不听雨声哗，桥峙水痕浅。梦入菰蒲深处，共湖云低展。
　　
　　高阳台
　　淡月依桥，平湖冱水，夜潮寒送归人。别酒无多，莫教翻污罗裙。愁来始觉眉尖窄，悔当时、错梦梨云。掩炉熏、袖底残香，都化秋痕。 扁舟尚有东风约，认摘梅小径，吹絮前村。一尺江波，年年误却桃根。春心待共花争发，怕花开、更易伤春。怯黄昏，不到斜阳，先闭重门。
　　
　　清平乐
　　琐窗朱户。夜定人初去。满院商声无觅处。梧叶堆中虫语。 微寒乍掩屏纱。西风孤怯灯花。不是悲秋泪少，如今住惯天涯。
　　
　　三姝媚
　　 送别黄子湘
　　相思堤上柳，唤渔童樵青，系船沽酒。水鹤飞来，背乱山无语，共君招手。莫上层楼，春已在、斜阳时候。雁碛沙寒，潮落潮生，暮帆催又。 尘海吟身惊瘦。剩卅载才名，对花消受。尚着宫衣，听夜窗弦索，泪殷双袖。眼底沧桑，休更迭、哀蝉凄奏。怕问王孙芳草，淮阴渡口。
　　
　　角招 
　　 壬子正月，游慈慧寺，舟穿梅花林，曲折数里而至。石峰峭碧，沙水明洁，佛楼藏松影中，清凉悦人。十年后与郭尧卿复过其地，则夕烽不远，寺门阒然闭，梅树半摧为薪，存者亦憔悴如不欲花。尧卿谓白石正角招谱后，罕有和者，曷倚新声纪今日事？余既命笔砚，尧卿击节而歌，盖凄然不可卒听也。
　　暮寒际。谁家尚遣扁舟。去看烟水。橹枝沙外倚。忘却那回，花下游事。山灵倦矣。渐露出、双峰憔悴。十里寒香何在，剩千万树梅魂，伴铜仙铅泪。 还喜。梵王殿址。松梢塔影，陈迹残僧指。四阑仍画里。戍角声声，当年无此。霜枫满地。更懒问、归人归未。月上西风又起。怕潮落、石桥湾，愁难洗。
　　
　　水云楼词卷一终
　　
　　水云楼词卷二 江阴蒋春霖鹿潭著
　　
　　琐窗寒
　　岁聿云暮，舟行苦寒，拥衾酌酒，感吟成调。
　　枯桕团鸦，荒芦聚鸭，淡阴催暝。云垂贴水，波暗更无星影。涌平沙、寒潮夜生，布帆一霎江风劲。正嘹空断雁，趁船斜去，酒边愁听。 重省。欢游境。记借舫移花，试泉分茗。西洲再过，可奈鸥乡人醒。掩霜篷、残灯自挑，半床翠被支峭冷。任秋窗、梦绕疏苹，隔浦寻烟艇。
　　
　　虞美人
　　水晶帘卷澄浓雾。夜静凉生树。病来身似瘦梧桐。觉道一枝一叶怕秋风。 银潢何日销兵气。剑指寒星碎。遥凭南斗望京华。忘却满身清露在天涯。
　　
　　甘州
　　洪彦先与秦淮女子有桃叶渡江之约，未果而金陵陷，不可寻问矣。彦先哀之，为赋此解。
　　悔年时刻意学伤春，东风柳花颠。绕红阑是水，清波照影，镜拥双鸾。击楫桃根何处，团扇误婵娟。梦醒还疑梦，此恨绵绵。 休记银屏朱阁，便江山如画，今落谁边。倚斜阳弹泪，一例吊秋烟。待低拜、青溪夜月，问何时、重为玉人圆。长怀感，有相思血，都化啼鹃。
　　
　　淡黄柳
　　扬州兵后，平山诸园皆成榛莽。为赋数词，以寄哀怨。诒园索稿，作此谢之，悲从中来，更不能已。
　　寒枝病叶，惊定痴魂结。小管吹香愁迭迭。写遍残山剩水，都是春风杜鹃血。 自离别。清游更消歇。忍重唱、旧明月。怕伤心、又惹啼莺说。十里平山，梦中曾去，唯有桃花似雪。
　　
　　无闷
　　花外东风，吹过断桥，香到春山袖底。甚晚径余寒，画阑犹倚。应是怜春欲去，看万点、飞红斜阳里。冶游散后，深深胡蝶，绿烟垂地。 憔悴。更无计。聚镜角愁痕，远山眉意。教燕子休归，小窗须闭。只有杨花未醒，化一缕、春痕随流水。怕片霎、残梦溪西，又听倦莺啼起。
　　
　　忆秦娥
　　垂杨陌。绿阴蘸水烟痕湿。烟痕湿。一湾城影，画桥双笛。 桃花岸上人如织。流莺久住都相识。都相识。斜阳船去，半湖春碧。
　　
　　尉迟杯
　　春暮别褚又梅、金丽生，秋始相见。余又将出游，用美成韵留别。
　　河堤路。正下马、晓日笼高树。遥山隐隐云横，知是轻帆归处。长亭燕子，偏不许、春光别南浦。听歌声、唱到将离，悄衔花瓣飞去。 还记水曲吹笙，频呼酒江船，胜友星聚。旧日垂杨都消瘦，谁更约、东风对舞。今宵又、芦根系缆，暗潮涌、霜寒闻雁语。怕孤篷、雨湿疏灯，醉中犹唤鸥侣。
　　
　　法曲献仙音
　　天气乍秋，微凉生夕，怀周莲伯。
　　云薄铺凉，露轻月，帘挂碧天秋浅。倚鹤琴闲，照萤灯瘦，依依梦随蕉扇。念极浦、人归后，西风片帆远。 恨疏懒。趁扁舟、又孤游兴，频冷落、湖山旧时鸥伴。清雾湿屏纱，絮荒庭、虫韵凄婉。万感烟鸿，寄相思、梧叶怕剪。对空江残角，一夜蓼花红怨。
　　
　　忆旧游
　　记倚窗窥笑，接座熏香，扇角初逢。门掩枇杷静，又惊枝暗起，人似春鸿。峭寒几番侵袂，眉翠淡芙蓉。叹絮语衾边，泪痕盏底，同诉飘蓬。 匆匆。最无赖，是种得垂杨，偏系归骢。别恨丝鞭阻，指一林残叶，瘦马西风。梦醒半规蛾月，依旧印帘栊。怕数遍幽期，灯花尚说今夜红。
　　
　　卜算子
　　燕子不曾来，小院阴阴雨。一角阑干聚落花，此是春归处。 弹泪别东风，把酒浇飞絮。化了浮萍也是愁，莫向天涯去。
　　
　　绮罗香
　　秋雨
　　晚树沈烟，枯荷乱浦，一换一番秋信。渍水庭阴，凉逼画罗衣润。滴疏桐、此夜偏长，滞新菊、重阳刚近。最萧条、铁马檐声，纸窗棋响落灯烬。 朝来芦絮似雪，望断饔袄铮归飞鸿阵。带湿征帆，还共暮潮难准。剩空阶、蕉叶无多，恰添了、砌虫凄紧。怕遥山、洗褪微黄，倦妆眉黛损。
　　
　　拜星月慢
　　予事羁东陶，遇丙辰除夕。春事萧条，不似往岁。把酒祭诗，愁鬓欲雪，凄然歌此。
　　腊酒余寒，春灯残雪，地僻还闻箫鼓。帖翠粘红，是年时情绪。念前梦，顿觉、啼痕唾碧都化，半渍征衫尘土。马影鸡声，又韶华催暮。 隔帘栊、旧是相思路。阑干角、似有东风度。便觅象管鹅笙，奈凄凉难谱。抱孤琴、泪洒无人处。梅花外、强琢宜春句。怕冻草、暗长愁苗，滞游鞍不去。
　　
　　少年游
　　曲阑斜护柳边楼。人影漾帘钩。银烛光沈，檀槽语涩，拌醉不曾休。 十年梦似朝云散，花落水空流。燕子归来，淡烟微雨，寂寞画春愁。
　　
　　声声慢
　　赋白菊花寄洗红仙馆
　　秋痕欲化，冷梦初圆，闲庭似带新霜。病起西风，眉印浅褪宫黄。徐娘渐羞剩粉，问何时、偷种柔乡。明月底，怪飞来寒蝶，无处寻香。 姑射仙姿何处，纪红萸乌帽，看舞霓裳。酒晕全消，篱外懒送瑶觞。疏灯漫怜鬓影，伴羁愁、闲过重阳。怕瘦损，卷帘人、依旧淡妆。
　　
　　前调
　　春饮马鹤船书舍
　　荒城补壁，野涧侵篱，人来鹊起孤亭。未到花开，可怜春已零星。余寒尚栖稚柳，问东风、眼向谁青。空叹息，甚鸢肩火色，老更飘萍。 还剩苍藤古屋，趁斜阳泥饮，三两鸥盟。拍碎阑干，长啸暗答笳声。飞鸿漫愁印爪，算麻姑、沧海曾经。且尽醉，梦江南、残睡未醒。
　　
　　瑶华
　　闻妙香感咏
　　帘栊未卷，甚处氤氲，乍吹来罗绮。随莺趁蝶窗影外，一缕娇云同起。东风满院，更辨不分明花气。料暗从、鬓角衣边，送到腻人滋味。 年时熏散筠笼，伴温酒华灯，春思浓醉。蘅芜梦远，金鸭冷、枉断绿窗心字。遗芳怕检，剩袖底、伤春清泪。问夜深、绣佛龛前，k遍返魂知未。
　　
　　唐多令
　　枫老树流丹。芦花吹又残。系扁舟、同倚朱阑。还似少年歌舞地，听落叶、忆长安。 哀角起重关。霜深楚水寒。悲西风、归雁声酸。一片石头城上月，浑怕照、旧江山。
　　
　　东风第一枝
　　春雪
　　糁草疑霜，融泥似水，飞花觅又无处。树梢才褪遥峰，帘外暗兼细雨。轻冰半霎，甚倚著、东风狂舞。怕一番、暖意烘晴，还带绿梅销去。 花市冷、试灯已误。芳径滑、踏青尚阻。依然浅画溪山，愁杀\寒院宇。春回万瓦，听滴断、檐声凄楚。剩几分、残粉楼台，好趁夕阳句取。
　　
　　相见欢
　　柳
　　东风舞倦腰支，几多时，惆怅春前绿鬓欲成丝。 枝头絮，吹不去，为相思。长把愁烟恨雨自禁持。
　　
　　烛影摇红
　　丁巳元夜独游
　　天半楼台，月华未上先箫鼓。瘦腰无计避春愁，也逐歌尘去。迤逦欢游细数。试霞灯、谁家院宇。长陵小市，帘影钗光，一宵春聚。 绛蜡销迟，锦街夜色澄香雾。好游还有未归人，冷索梅边句。闲却西园俊侣。傍阑干、深杯自语。东风醉后，梦转瑶京，银花千树。
　　
　　青衫湿
　　话平山旧游
　　当时淮水西边月，曾照玉钩斜。游船多处，年年风雨，开尽桃花。 夕阳一醉，楼空失燕，树晚栖鸦。三生杜牧，扬州梦觉，依旧天涯。
　　
　　齐天乐
　　用碧山韵送人归楚南
　　半春丝雨声中过，河桥未青杨叶。断角吹寒，孤帆滞远，可是将离时节。家山梦切。对岸芷汀兰，楚骚歌阕。那不还乡，杜鹃啼后更愁绝。 潇湘春色似画，剩烽斜照里，悲恨休说。鹤唳空江，鸦栖旧垒，景物归来都别。羁怀暗结。怕瘦尽东风，驿梅难折。后夜西窗，镜尘添鬓雪。
　　
　　更漏子
　　枕函欹，钗股重。睡起自疑残梦。临玉镜，写瑶笺。隔窗红杜鹃。 花影乱。卷帘看。砌下落梅风换。芳草歇，绣鞍归。送春蝴蝶飞。
　　
　　前调
　　柳丝风，菰叶雨。湖上画船来去。兰桨定，钓竿收。藕花香满楼。 歌声歇。望明月。沙静夜滩如雪。灯欲烬，酒初醒。隔河吹玉笙。
　　
　　台城路
　　金丽生自金陵围城出，为述沙洲避雨光景，感成此解。时画角咽秋，灯焰惨绿，如有鬼声在纸上也。
　　惊飞燕子魂无定，荒洲坠如残叶。树影疑人，^声幻鬼，欹侧春冰途滑。颓云万迭。又雨击寒沙，乱鸣金铁。似引宵程，隔溪磷火乍明灭。 江间奔浪怒涌，断笳时隐隐，相和呜咽。野渡舟危，空村草湿，一饭芦中凄绝。孤城雾结。剩\网离鸿，怨啼昏月。险梦愁题，杜鹃枝上血。
　　
　　渡江云
　　燕台游迹，阻隔十年。感事怀人，书寄王午桥、李闰生诸友。
　　春风燕市酒，旗亭赌醉，花压帽檐香。暗尘随马去，笑掷丝鞭，L笛傍宫墙。流莺别后，问可曾、添种垂杨。但听得、哀蝉曲破，树树总斜阳。 堪伤。秋生淮海，霜冷关河，纵青衫无恙。换了二分明月，一角沧桑。雁书夜寄相思泪，莫更谈、天宝凄凉。残梦醒，长安落叶啼。
　　
　　点绛唇
　　记倒离尊，断崖野树围孤店。翠帘风黯。客去春寒减。 雁背征帆，渐渐斜阳淡。归程暗。舵楼灯闪。犹系东湖缆。
　　
　　庆春宫
　　秋宵露坐，时妇亡四月矣。
　　蚓曲依墙，鱼更隔岸，短廊阴亚蔷薇。露幂闲阶，微凉自惊，无人泥问添衣。并禽栖遍，趁星影、孤鸿夜飞。绳河低转，梦冷孀娥，香雾霏霏。 当时曲槛花围。却月疏栊，玉臂清辉。纨扇抛残，空怜锦瑟，西风怨入金徽。返魂烧尽，甚环佩、宵深怕归。茫茫此恨，碧海青天，惟有秋知。
　　
　　一络索
　　江村夜泊，怀丁保庵。
　　村外柳烟深锁。晚寒惊破。强沽残酒熨春愁，已节候、梨花过。 望尽隔江星火。拥衾独坐。断钟隐隐欲霜天，问可有、诗魂堕。
　　
　　换巢鸾凤
　　嘉禾周存伯，工填词，移居杭州横河桥，未几避兵过江，为述旧事，时复凄绝。
　　帆挂新蒲，背家山未远，又认吾庐。琴尊双鹤管，风月一船租。南湖抛却换西湖。廿年往来，天涯酒徒。鸥邻好，任占得、画桥闲住。 迟暮。成倦旅。孤棹冷烟，客燕栖何处。柳影低门，杏梢深巷，花落可怜焦土。无奈啼鹃，尚声声、隔江催唤人归去。南屏钟，乱乡愁、满地秋雨。
　　霜叶飞
　　庚申重九，杜小舫以西岐登高之作见寄。是日余游虎墩大圣寺，亦用清真韵和之。
　　岸云湖草秋无际，斜帆疑挂云表。傍村枫叶未全霜，拥寺门红悄。正雨霁、山容似晓。经台吹帽西风小。试笔染糕香，又却怕、黄花笑我，空醉斜照。 遥认瘦塔玲珑，苔斑青换，去年人又重到。翠萸杯冷客衣单，况玉琴孤抱。算鬓影苍华误了。丝阑愁和凄凉调。待寄还、相思语，寒树冥冥，旧鸿稀少。
　　
　　西子妆
　　为金鹭卿记海陵系缆本事
　　山晕眉青，波揩镜晓，燕燕静依柔橹。戏圈杨柳作连环，印香心、画桥双树。纹窗泥语。浑不怕、鸳鸯听取。趁春潮，唤桃根桃叶，江头归去。 深盟误。一梦成烟，卷入东风絮。绕船三月落花多，是千点、泪痕红聚。凄凉画谱。待呼起、春魂重诉。乱筝弦、几阵疏篷暗雨。
　　
　　瑞鹤仙
　　兰花美人
　　蕙烟销素被。正地帖湘纹，小庭澄水。妆成脸霞腻。厌枝压鬓，凤钿重理。阑干倦倚。渐吹得、瑶芳竟体。料前身、梦托蘅皋，花影静如人意。 曾记。梳云窗眼，迓月帘腰，国香亲试。鸾台更启。惊消瘦，旧眉翠。待天涯偷寄，同心私语，又怕春愁暗起。剩冰纨背面东风，个侬画里。
　　
　　清平乐
　　金丽生工愁少寐，每以斜倚重笼自况。赋此调之。
　　枕鸳钗凤。清夜和愁共。窗外月斜寒忒重。瘦尽梨花无梦。 东风燕子朱门。年年灯影黄昏。闲却半床金线，罗衣独自温存。
　　
　　齐天乐
　　董竹沙亡兄苔石，尝寓焦山松寮阁，竹沙追赋焦山夜话诗。
　　千帆影里斜阳望，危阑醉中同倚。海气浮山，江声拥树，闪闪灯红萧寺。高谈未已。任夜鹊惊枝，睡蛟吟水。笑指天东，一丸霜月荡潮尾。 西风空想唾。似霏霏玉屑，吹散烟际。瘗鹤铭寒，盟鸥会冷，画出孤峰憔悴。啼鹃万里。怕化作秋声，醉魂惊起。凉露沉沉，断鸿悲暗苇。
　　
　　祝英台近
　　竹沙为苔石请赋栖霞晓发诗，倚声应之。
　　岭霞明，江月堕，晓起浩无际。黄叶深深，诗思在驴背。不妨茸帽欺霜，满身松影，且饱看、六朝烟寺。 几年事。一番梦逐云空，仙瓢付流水。雪散沙鸿，愁写断肠字。可知画角声中，连天风雨。又减了、旧时山翠。
　　
　　台城路
　　易州寄高寄泉
　　两年心上西窗雨，阑干背灯敲遍。月冷龙沙，星寒大野，马足关河同贱。羁愁数点。问春去秋来，几多鸿雁。忘却华颠，昔时颜色梦中见。 青衫铅泪似洗，断笳明月里、凉夜吹怨。古石欹台，悲风咽筑，酒罢哀歌难遣。飞花乱卷。对万树斜阳，故人青眼。雾隐孤城，夕阳山外远。
　　
　　采桑子
　　赠顾莺
　　病余十日羞鸾镜，刚近瑶钗。小玉偏来。报导辛夷懒未开。 锈床却顾双溪[式鸟]，红沁霞腮。芳思难猜。帘隙东风晕酒杯。
　　
　　扫花游
　　新绿
　　扇香乍倚，看瘦尽疏红，晓光吹雾。碎阴似舞。冱村烟漠漠，润生窗户。怨雀空枝，算有东风替补。送春处。又千树\晴，春未归去。 芳讯休更数。但早与安排、听莺情绪。秀眉斗妩。画新妆暗换，旧时花谱。万剪齐匀，渐隐楼台细雨。燕归阻。淡斜阳、翠深庭宇。
　　
　　征招
　　李冰叔与邓芗甫善，客南汇数年，今春归东台，将复游扬州。书此赠行。
　　维舟听惯松江雨，离琴更亲良友。去住两伤心，指垂垂烟柳。青山无恙否。怕归日、野鸥惊瘦。故国春寒，夕阳潮落，卸帆偏又。 不拟此重逢，人何似、飘然白云为耦。语罢即天涯，忍凄凉杯酒。诗情谁共剖。漫相约、石榴开后。雁声起，渺渺凉天，待夜窗携手。
　　
　　一萼红
　　舟过小村，幽景殊胜，因动莼鲈之感。
　　小溪湾。引扁舟几曲，风景未荒寒。密q圈篱，深芦倚岸，斜照人语柴关。绕村径、桑麻渐了，晚树外、黄叶当花看。罨画人家，光阴似醉，鸡犬皆顽。 此地谁知魏晋，笑估帆来去，空羡桃源。绿剪葵根，红余稻粒，秋到还忆家山。乍飞梦、烟波旧隐，又海天、催月角声残。一夜吴江枫冷，老屋霜团。
　　
　　浣溪沙
　　凤焙团成小盏分。一墀帘影静湘纹。柳梢蝉咽欲黄昏。 细竹方床蕉叶伴，薄罗衫子藕花熏。晚凉闲坐看秋云。
　　
　　八声甘州
　　赠褚又梅
　　甚天涯芳草引游鞯，春归旧奚囊。似登楼王粲，斜阳瘦马，饱看山光。飘泊可怜淮海，风雨醉殊乡。长铗归来未，燕子空梁。 谁识幽情苦调，借一枝斑管，散遍瑶芳。更烟萝池馆，弹泪说沧桑。莫偷和、玉台新句，怕春风、又妒画眉长。如虹气，不消磨处，夜识干将。
　　
　　西溪子
　　壑轩为周存伯赋
　　天外晴空孤卧，瘦石撑空疑堕，鹤飞来、幽壑底。云欲起。人坐群峰青里。听泉流。一窗秋。
　　
　　西河
　　悼曹素云
　　芳信断。莺帘恨事谁管。笼鹦生小忒聪明，妒春命短。玉奴狂约嫁东风，钗头栖凤先散。 记深夜、温翠盏。药窗花影零乱。丝丝红冷唾壶冰，镜眉未展。怨鸿还说不伤心，龙绡都∠愫埂 只今泪点凝素练。挽春魂难画娇面。除梦应羞重见。奈梨云瘦尽，罗屏熏换。残月相思和天远。
　　
　　减字木兰花
　　疏篷淡月。短烛荧荧侵晓别。黄叶深村。入梦依然昨夜人。 芦花满地。多是离人衣上泪。秋色连波。比到寒潮泪更多。
　　
　　四字令
　　钗边泪纹。灯边梦痕。花开处处思君。况无花过春。 鬟飞断云。衣残旧熏。垂杨一路黄昏。到东风墓门。
　　
　　莺啼叙
　　哀顾莺
　　凄风又惊院竹，是春魂悄转。冱残雾、眉月微阴，背窗如听娇叹。梦回乍、兰G淡碧，飞鸿冉冉轻烟散。误笼莺、檀板声空，画图谁唤。 剪烛青楼，桐阴试茗，道寻春未晚。镜花掩，相见还休，那时争似不见。记犀帷、扶肩问字，枉吟熟、鸳鸯诗卷。玉箫寒，门闭缃桃，去年人面。 离巾寄语，药槛移栽，算栖香愿满。幡影护蔫红，几日露叶霜蕊，瘦倚斜阳，顿成秋苑。啼鹃夜诉，飘篷旧事，无端落絮缁尘稹８关山、笛里江烽乱，罗囊尚秘，伤心绣缬，痕销泪点，凝滴湘管。 莲枝解脱，丈室禅枯，任鬓丝素染。但沈恨、珠根玉蒂，堕溷何因，寄燕巢成，妒莺缘短。韦郎老矣，楚招歌罢，清宵归鹤环佩冷，剩西陵松柏埋幽怨。今生拌醉拌愁，听绝哀弦，翠衾怕展。
　　
　　踏莎行
　　赠丁保庵用王碧山韵
　　醉鹤幽怀，品鸾凄调。青袍旧泪知多少。梦回谁倚十三楼，斜阳满地空秋草。 雪浪愁题，云和孤抱。吟情除是莺能道。隔江残笛雨萧萧，垂杨瘦尽鸥波老。
　　
　　暗香
　　寄周潇碧
　　故山老鹤。等酒人散尽，飞归池阁。漫倚焦琴，斜日想思满京洛。知否休文病起，浑怕忆、西园花药。但自掩、独树闲门，灯影惜孤酌。 深约。更寂寞。待问取断鸿，去程难托。素衾怨薄。江上春寒晚来恶。千里谁携梦转，丝鬓有、东风吹觉。怕秀句、题未了，野棠又落。
　　
　　醉桃源
　　迟迟树影过朱阑。日高门尚关。海棠红勒昨宵寒。花迟春限宽。 新旧雁，去来船。一年长恨得书难。赚人双玉环。
　　
　　一枝春
　　忆兰曲为汪西林赋
　　梦远潇湘，雨丝寒、半折帘波垂晓。芳晨换了。画里媚香人杳。疏苔院宇，记同说、味秋怀抱。经几度、风剪冰锄，怨入玉琴凄调。 纹纱素蟾低照。奈娥更妒，同心花好。飘零瘦影，暗指鬓边春老。蘅皋步冷，怕难唤、倩魂飞到。空自倚、滴露献阶，醉吟恨稿。
　　
　　忆秦娥
　　去去。去觅春归处。难寻。万树垂杨尽夕阴。 妆成只是熏香坐。帘影疏灯我。谁家。犹放冰蟾照落花。
　　
　　西子妆
　　赠刍鬟叶素兰，为何芰眉赋。
　　倚稚莺憨，移香蝶瘦，一镜蔫红羞放。秀眉生小恨杨丝，借新月、替描愁样。春潮暗长。待轻把、相思吹上。燕飞回、任疏阴昼掩，枇杷深巷。 妆台傍。字写双鸳，颊晕初霞涨。拗枝花弱不禁秋，讳伤心、泪波酸酿。江头画桨。怕空付、桃根低唱。甚何郎，还对东风凝想。
　　
　　霓裳中叙第一
　　春事欲阑，故人江外，旅窗竟夕，索梦不得，书寄何梅屋。
　　苍苔换旧迹。过却清明春是客。花外玉尊又侧。任庭树敛阴，风帘催夕。天涯倦翼。趁坠红、飞去无力。凄凉久、一灯梦觉，隐约夜窗白。 檐隙。峭寒犹积。叹瘦骨、轻衾怎敌。相思偏在故国。竹槛欹琴，水榭题壁。断鸿归太急。便忘却、江南旧识。乡程远、何时孤棹，卧听倚楼笛。
　　
　　水云楼词卷二终
　　
　　水云楼词续 江阴蒋春霖鹿潭
　　菩萨蛮
　　雄龙雌凤盘高阁。红墙百尺银河落。蜡烛散轻烟。春城寒食天。 兽环金屈戌。花影空房宿。轻烟趁风斜。还来王谢家。
　　青溪流水宵乌咽。青溪杨柳无枝叶。远客莫相思。江南春信迟。 迟君堤上道。堤下多荒草。布谷雨声中。野花肠断红。
　　镂金屏扇双青凤。象床日午迟娇梦。宝镜不相怜。好花窗外妍。 画堂传唤急。指重筝弦涩。舞罢又回身。春风陌上尘。
　　铜L歌断江烟白。神弦醉舞湘灵泣。惟有故乡音。高楼伤客心。 春风三十度。歌管春声聚。烟月过花期。惜君金缕衣。
　　南塘洗马喧春水。驮金买宅长干里。锦带玉麒麟。双鸾罗帐温。 御笺银沫冷。北雁音书警。落日动边愁。春寒罢远游。
　　绿章伏剑青铜吼。紫皇夜醉摇星斗。银汉有风波。仙郎休渡河。 上清沦小谪。鸡唱瀛州白。霖雨起苍龙。还来朝帝宫。
　　碧窗新火明朱鸟。金盘侍女分瑶草。作妇已经年。鸾刀清昼闲。 松纹团细绿。采采愁盈掬。微笑别春厨。羹汤劳小姑。
　　
　　桂殿秋
　　瑶殿侣，五铢衣。青鸟无书相见稀。璇宫织罢当窗坐，独看星河秋雁飞。
　　
　　感恩多
　　洞房花独宿。啼损横波目。锦字不思看。夜灯残。 露井蛄啼落秋月，晓风寒。马策弓衣，客程霜未干。
　　
　　蕃女怨
　　美人楼上瞑未起。楼下春水。碧鱼鳞，红燕尾。梦魂千里。去年杨柳已天涯。况杨花。
　　
　　南歌子
　　袖阔双鸾舞，帘深小燕栖。春尽更依依。如何骢马去，不知归。
　　
　　南乡子
　　燕麦青青。大河西畔短长亭。日落子规啼不住。征帆去。蜀水秦山无尽处。
　　
　　河传
　　鹦鹉。低语。绣帘垂。残日空房梦迷。白狼塞前书信稀。花枝。好如郎去时。 屋后垂杨临古道。飞絮少。极目空芳草。袖罗单。愁倚阑。玉关。铁衣春更寒。
　　
　　谒金门
　　春雨足。阑外半池新绿。风聚落红一簇。水摇楼影蹙。 江上征帆去速。飞来自浴。独下晶帘翻象局。昼长香篆促。
　　
　　归国谣
　　残烛。光乱画屏金屈戌。起来双脸红玉。酒情春睡足。 月过杏花斜屋。燕梁何处宿。夜寒微雨飘竹。晓阴窗影绿。
　　
　　渔家傲
　　桂屑铜盘销烛泪。玉钗斜鬓烟光紫。蜀锦双梭闲未理。阑独倚。愁鸾带月归千里。 妾梦悠悠江上水。江潮如箭催船尾。欲鼓湘弦邀帝子。香雾里。潜虬舞罢春阴起。
　　
　　桃源忆故人
　　云衫洗尽春江溜。漠漠绿烟双袖。何处翠裾金绣。共说吴宫有。 银环夜进房中奏。花采浓飞眉岫。听遍玉壶清漏。泪湿星铺柳。
　　
　　调笑令
　　银烛。银烛。楼上美人独宿。雪花飞满千山。绣被熏炉夜寒。寒夜。寒夜。笳鼓征帆未卸。
　　
　　卜算子
　　丹岭凤凰儿，爱集梧桐树。百尺宫墙一苑花，只见流莺度。 羞涩画蛾眉，宛转邀莲步。抱得云和不肯弹，还宿空房去。
　　
　　河传
　　春晓。啼鸟。昨夜新寒、露桃开少。起来试簪双凤钗。徘徊。绿莎生玉阶。 云外飞鸿几度。来又去。落月湘皋路。古湾头。春水流。□愁。梦君江上楼。
　　
　　玉蝴蝶
　　青泥未长莲枝。回影绿秋池。空镜网虫丝。犹能惜玉姿。 花裙旋月冷，兰脸别春迟。琴调不相知。白头空与期。
　　
　　南歌子
　　烛穗残蛾绿，钗花独茧红。无意向春风。不堪双燕语，画梁中。
　　
　　女冠子
　　红墙榆柳。窗户离离星斗。夜寒生。香雾沈珠幔，银河罢玉笙。 睡鬟春水绿，啼粉落花明。为着归霞帔，更倾城。
　　
　　惜秋华
　　六合城南废祠，或谓祀九江王英布。粤贼陈玉成之溃，土人以为有神力云。
　　断壁颓黄，带衰阳野色，何王宫宇。老鹳沫空，阴崖乍移晴雨。寒飙昼下灵铮看冥合、斑虬青雾。荒凉，有苔花晕素，频邀幽步。 江上乱烽举。应潮生月上，还迟钟鼓。石骑夜归，雕戈暗惊尘土。精灵尚惜孤城，问玉怅、牙旗何处。春暮。赛神弦、陈雅空舞。
　　
　　换巢鸾凤
　　云涌荪桡。正薇烟绿帐，梦警龙绡。秋肌凉玉粟，花鬓妥金翘。湘弦冰断涩归潮。洞庭野阴、霜惊懒蛟。苹t冷，渐月堕、佩珠声悄。 青鸟飞缥缈。沙路远灯，细竹迷春啸。湿岸交禽，香阑文鲤，暗泣菱丝红老。谁为天孙塞秋河，翠梭当夜呈双笑。穿针楼，看疏星、白露横晓。
　　
　　绛都春
　　夜坐吟
　　萦尘罢舞。弄线缕睡迟，春窗疑曙。露井夜寒，乱落桃花如红雨。横波啼染蛟龙杼。寄遥怨、羁雌残树。玉颜争月，随君照转，镜花休蠹。 知否。蟾蜍漏促，探芳径、暗引浅莎微步。怕近翠帘，一尺春风，银钩阻。屏山幽梦盘蛇路。唤孤凤、行烟来去。病容扶起犀帷，刺桐又乳。
　　
　　角招
　　送宗湘文入都，即之官杭州。
　　劝君去。伤心海上、孤琴又缓君住。峭帆催晚渡。更酌酒G，灯下深语。青春鬓缕。莫厌染、京华尘土。十载江乡烽火。到楼阁五云中，忆哀鸿音否。 应许。桥题秀句。花围锦带，系马扬州路。故人还寄旅。待与重攀，津亭秋树。西泠梦阻。更不比、春波南浦。后日相思甚处。怕零落、石矶边，闲鸥鹭。
　　
　　醉吟商小品
　　再过了清明，暮雨片帆归晚。玉尊空伴。旧曲青楼换。十里春愁吹乱。杨花那管。
　　
　　酒泉子
　　落日放船。风定晚烟沈树。芦荻秋，鸿雁去。大江寒。 白波千里江蓠长。归梦野云来往。暮山多潮信爽。寄书难。
　　
　　扬州慢
　　兵后，金眉生还居扬州，赋诗索和。
　　乱草埋沙，孤城照水，倦游重见凄凉。近东园巷陌，但一片斜阳。占萝径、幽人自喜，暮鸦啼处，犹有垂杨。奈新栽红药，开时偏断人肠。 竹边旧屋，问归来、燕子都忘。漫指点烟芜，梅花冢在，文选楼荒。一觉十年前梦，春风减、杜牧清狂。又箫声吹起，疏帘残月微茫。
　　
　　征招
　　销英居士新作小轩，有花光云影惝U之状。
　　添修五凤楼台手，华严见来弹指。曲径转东风，似珠穿灵蚁。珑玲窗四启。看离合、海天云市。片片花飞，九微香琐，写春无际。 且自赋闲居，陈蕃室、谁云扫除安事。别馆旧烟萝，也沧桑如此。樵柯今烂矣。但一笑、玉枰推起。醉瞑久，尚未消磨，是剑|龙气。
　　
　　征招
　　钱辛白侍御，以言事回翰林，筑一松轩自居。
　　星宫夜启苍官事，沉沉太阴雷雨。海鹤倦飞来，选般阿嘉树。灵姿谁共伍。只老桂、伴香瑶圃。谡谡霜风，半空回首，尚通天语。 高处不胜寒，相思后、琼楼又教归去。恣意作龙吟，有清声千古。孤怀还自抚。放直干、化工能补。紫皇护，一柱层霄，召凤鸾仙侣。
　　
　　角招
　　陈小翠，扬妓也，居南水滩。门外多杨柳树，春来一碧，如烟如潮。江西黄琴川为赋南滩春柳诗数十章，小翠每谓之曰：“青青若此，忍使有随风报秋之感耶！”
　　傍花醉。无端一片、花飞又趁流水。画船春去矣。猛折绿杨，幽恨都起。芳游梦里。谱艳曲、流莺能记。昔日青青犹在，到风雨客归时，管想思千里。 谁使。单衫聚泪。冰纨写怨，黄九诗轻寄。露桥惊后会。怕贴双蛾，羞郎憔悴。烟条l地。似说与、飘零如此。叶落江潭尚未。漫忘却、玉箫心，银屏事。
　　
　　齐天乐
　　画竹帐额
　　横窗绿雾凉波起，西风雁啼清沼。堕粉侵床，疏阴卧酒，冉冉银蟾低照。空江易老。认浅刻题名，自非年少。尚作龙吟，露寒深夜共悲啸。 萧条休话旧雨，废三径冷，春去谁到。笛怨枯椽，书残蠹简，过眼烟云一笑。霜清睡早。但许听秋声，醉醒都好。水叶风枝，画禅参未了。
　　
　　玉蝴蝶
　　金眉生归凤曲，用吴梦窗韵。
　　水面乍开妆镜，弄波风起，惊堕疏蝉。翠楫香空，画眉声咽江边。怨歌长、蹋摇心苦，攀折误、叱利威寒。忆前欢。绛绡缄语，红泪阑干。 愁端。凭谁代理，槛病药，锦护双莲。因甚琼箫，不招彩凤过楼前。湿青衫、自题秋恨，怜翠袖、犹熨春暄。梦如烟。数峰青断，凉月娟娟。
　　
　　征招
　　石似梅书来，赋此寄之。
　　石郎磊落今年少，雄才尚齐班马。广袖倚天风，引龙媒高驾。赏心知更寡。甚偏爱、野人情话。渺渺苍波，霜空木落，月明今夜。 醉也不成瞑，窗灯暗、翩然塞鸿飞下。底用惜飘零，已苍毛盈把。孤琴羞自写。荡云壑、古音弹罢。镇相忆，却恐相逢，又野梅春卸。
　　
　　甘州
　　题赵渔亭诗集
　　恨西风吹澹白鸥心，吟诗鬓毛斑。任霜枝啼碧，舍南有竹，蠹粉空干。猛折芙蓉江上，老去觉春宽。百尺珊瑚冷，烟雾渔竿。 长记五陵豪事，唤银筝催客，玉铗光寒。泻龙头春酒，咳唾乱珠盘。又万感、沧溟变石，问桃华、流水几人闲。还搔首，向松门外，愁看秋山。
　　
　　玲珑四犯
　　湘文既之浙，余亦东游，江空岁寒，念湘文当过常熟，结邻之约，几时可遂。
　　曳橹梦轻，平窗秋远，壶觞犹负清景。岁华归去晚，雁鹜惊霜冷，多愁更添旧病。又天涯、布帆催暝。逝水游情，夕阳官味，从古几人省。 幽斋记同佳兴。有灯前句好，帘外花靓。送君江上水，泪滴寒沙静。关河战罢余萧瑟，误松菊、迟来三径。成独醒。飘然去、鱼波万顷。
　　
　　西子妆
　　夹竹桃
　　雨叶宜颦，露华扶笑，睡起春情非旧。月中霜里见婵娟，换秋眉、醉妆频斗。红霞半口。记扫径煎茶时候。画双身、算朱颜绿鬓，原是佳偶。 春归后。泪粉啼脂，暗逐湘波溜。可怜细骨为相思，几禁持、暮寒衫袖。灯窗试酒。任帘外、春风吹瘦。护仙心、玉洞青鸾夜守。
　　
　　琵琶仙
　　五湖之志久矣！羁累江北，苦不得去。岁乙丑，偕婉君泛舟黄桥，望见烟水，益念乡土。谱白石自度曲一章，以箜篌按之。婉君曾经丧乱，歌声甚哀。
　　天际归舟，悔轻与、故国梅花为约。归雁啼入箜篌，沙洲共漂泊。寒未减、东风又急，问谁管、沈腰愁削。一舸青琴，乘涛载雪，聊共斟酌。 更休怨、伤别伤春，怕垂老、心期渐非昨。弹指十年幽恨，损萧娘眉萼。今夜冷、篷窗倦倚，为月明、强起梳掠。怎奈银甲秋声，暗回清角。
　　
　　青房并蒂莲
　　送别宗载之
　　盼烟堤。又春归露草，愁长江蓠。絮语津亭，老去重分携。玉筝弦外吟髭白，记挑灯、同翦新词。伴翠尊、未了高谈，照花微月转窗西。 明朝布帆去远，听古岸垂杨、处处莺啼。也应忆、菰乡旧侣，醉隐渔矶。江上几番夜雨，怕春恨、还染薜萝衣。正倚阑，却过飞鸿，澹烟斜日晚凄迷。
　　
　　遐方怨
　　芹叶乱，枣花零。送客江南，画船无风春水轻。断肠何处踏歌声，澹烟斜日里，闭孤城。
　　
　　生查子
　　杨花飞去图，为于汉卿赋。
　　画桥杨柳枝，生小成连理。不解作花飞，绕树东风起。 郎归如路尘，侬去随流水。今夜梦弹筝，还似朱门里。
　　
　　庆春宫
　　高荼庵妇死于兵，作空江吊月图。
　　惨月啼鹃，荒滩惊雁，四山恨匝低云。心指潜渊，银瓶问绝，夜寒流水无春。戍笳吹断，叹钗钿、仓皇路尘。惊飙乱起，满地青枫，弥望秋磷。 谁知彳亍江鳌Ｗ蔷剖枧瘢细雨灯昏。幽壑难呼，空弹怨瑟，佩环何处归魂。素波重照，剩双鬓、孤怀自温。楚招歌罢，千里蘼芜，都长愁根。
　　
　　琵琶仙
　　送于汉卿北上
　　江表春寒，已迟了、四月蔷薇消息。轻燕低蹴，筝弦飞花趁离席。惊夜雨、鹃声正恶。又千里、野云愁织。酹酒关河，驱车岁月，乡路休觅。 待重话、韦曲清游，叹尘海、苍茫鬓毛白。颠倒百年心，有归帆知得。鸥鹭少、溪山更远，问一生、几两游屐。也但灯夕翻书，梦君颜色。
　　
　　采桑子
　　眉
　　修蛾帖帖生疏翠，鸾镜回翔。兰烛明光。不为承恩试晚妆。 绿波照影怜溪水，细柳春藏。额印微黄。恨与遥山细细长。
　　
　　醉蓬莱
　　和梦窗
　　蜀桐虚素轸，芰槛凉归，晚风双袖。钗挂臣冠，镜影青蝉瘦。料蟀薇根，招萤竹尾，渐绮窗停绣。软泪霞绡，柔肌雪簟，夜阑冰透。 莫问芳时，春草抽心，系马桃花，水波红绉。琥珀沈壶，夜语迟街漏。露湿芹芽，岸生楂树，又呼船时候。璧月朱门，依依梦醒，翠环铜兽。
　　
　　霜叶飞
　　鬓梅
　　翠禽啼紧空闺暮，残妆都怨朱粉。玉钗微堕一枝斜，篱角黄昏近。看月下、疏香暗引。春愁先上徐娘鬓。向纸阁芦帘，傍烛影、低迷夜来，无限丰韵。 争奈绛缕凄凉，冷红吹罢，那时归又难准。髻鬟低处不胜寒，自倚东风问。怕竹外、腰支瘦损，琼奁珠i飘零尽。待寄回、西州句，双挽刍雅，玉奴栖稳。
　　
　　疏影
　　又
　　雕阑近曲。剪冻云几点，衫袖凝馥。珠络穿成，霜颗玲珑，珊瑚燕尾低簇。含章遗恨悲鸾镜，忍再见、当时装束。只断魂、偷趁幽香，飞傍那人蛾绿。 还记横枝翠帐，堕鬟倦未整，春睡初足。帘隙风尖，疏朵微欹，私语画屏斜触。犀帷月暗琼梳碎，任散乱、钗梁寒玉。剩几丝、冰腻残膏，冷挹泪绡难掬。
　　水云楼词续终
　　
　　水云楼词补遗
　　
　　
　　军中九秋词 江阴蒋春霖鹿潭
　　
　　
　　霓裳中序第一  
    秋F　

　　霜华坠帐角。信逼西风秋絮薄。空外玉砧又作。念孤戍远情，征衣齐索。罗纨怨错。算路遥、归梦难托。君恩重、碧绫分锡，冷辟阵云恶。 非昨。羊皮轻缚。衣短后、西山射鹊。承平犹滞旧约。马背空寒，犊鼻谁着。暮笳喧万幕。料挟纩、军心共乐，边尘静，虎文斑绣，笑看倚麟阁。
　　　
　　霜叶飞
　　秋枥


　　暮烟团阵。收飞骑、空槽争报秋讯。万蹄寒影动星光，s久添灯烬。正野树、新黄乱陨。垂缰磨损天闲印。听嚼啮声残，又却顾丝鞭，冷落刍豆羞认。 当日奋鬣龙沙，一心功就，玉鞯归去安稳。半筐衰草误雄姿，况短辕频困。笑帐外、霜华自忍。金台声价飘零尽。问夜阑、西风里，可有孙阳，暗怜神骏。
　　


　　长亭怨　　
　　 秋堠


　　望前路、依依衰草。瘦柳亭边，马尘多少。惨旗竿，去程愁认玉关道。夕阳来透，知每日、平安报。戍鼓不曾停，更可奈、明催到， 霜晓。傍山村水驿，几处荷戈人老。危楼四倚，况带着、荒堤斜照。甚时看、瓯脱烟消，定添入、秋征诗料。任画鹭模糊，寒日鸦啼残堡。
　　


　　辘轳金井


　　 秋灶


　　半郊红树，放樵苏驻马，水餐星饭。万队炊香，认晴空烟散。江寒路远。趁野井、露泉寻遍。帐角支铛，矛头淅米，凉飙催晚。 移车翠旗乍展。讶才增顿减，奇计千变。朝食姑停，看封狼先剪。霜华又满。费筹笔、夜深传膳。策笑量沙，功归曲突，云台秋宴。
　　
　　一枝花


　　 秋镝


　　赤羽横霜气。玉勒盘秋地。云边挥手处，双雕坠。便飞电排空，待指狼星碎。更射江潮退。趁几阵西风，千里全销烽燧。 奈暗老、当年j臂。觅得封侯未。壮游还说、向天山外。问听遍弓衣，谁识穿杨技。凉月喧芦吹。四望蛮烟，肯静拥、乌号闲醉。
　　　　
　　夺锦标　　
　　 秋幢　

　　日闪驹尘，云低雁势，十丈火龙标立。指点西山名将，大字霞明，翩翻秋色。傍营门s晚，正擎住、层霄风力。望平原、树影萧疏，又倚遥峰寒碧。 还对惊烽半壁。组练横空，招展楼船如织。共说军客千里，白鹊霜晴，翠霓烟幂。待周挥赵垒，唤一片、降幡飞出。看澄江、月静高牙，掩映洲前芦荻。
　　　
　　烛影摇红
　　 秋幕
　　乌鹊惊寒，营门月静军鼓。笑宽金甲理龙韬，剑影摇双炬。梦醒关河尚阻。听鸡声、中宵自舞。星辰满地，刁斗无哗，十年征戍。 警枕欹残，边尘积鬓添霜缕。红莲宾客更风流，倚盾吟秋树。何处琵琶怨语。最愁人、沙场夜雨。空庭卷雪，帐殿嬉春，铙歌归去。
　　
　　疏影
　　 秋堞
　　丹楼雾结。倚半山似画，围住黄叶。千里旌旗，远带斜晖，隐隐斗勺高揭。蟠空怪石吞江险，更壁立、千寻精铁。怎放他、秋燕飞来，唤起暮笳呜咽。 还记春零覆苑，丽谯望缥缈，登眺时节。动地征鼙，卷入惊风，乱落霜枫如血。荒城雨暗重阳近，怕遗恨啼乌羞说。但夜深、东去寒潮，冷伴女墙萝月。
 
　　水龙吟
　　 秋角
　　平沙一片斜阳，军声吹得边愁破。长旗月上，高城回望，层阴暗锁。斑马萧萧，昏鸦暗暗，惊寒齐和。纵蒲桃酒美，凄凉满耳，渐别泪、征袍稹 休认芦洲宵过。想严更、戍楼星火。江天霜白，孤舟那日，伤心尚可。铁甲三年，铜钲五夜，枕兵谁卧。怕家山梦远，西风残响，趁归鸿堕。
　　水云楼词补遗终
　　水云楼词辑佚 江阴蒋春霖鹿潭
　　

　　木兰花慢
　　 赠陈百生
　　碎堆门黄叶，喜空谷、足音来。正泛b水轻，烘檐日暖，春盎池台。梅胎。数枝未破，为幽人、才肯一分开。砚外共倾云液，鸥边小驻芒鞋。 情怀。我是老乖。崖竹柏，静箫斋。怅吹絮阴迟，微云笔退，惭对清才。深杯。漫浇块磊，算干霄、剑气不沉埋。领取东风消息，百花头上安排。
　　 原载陈百生《狂奴词》，此引周梦庄著《蒋鹿潭年谱》未刊稿。
 
　　忆旧游
　　 小舫太守命题从军记旧图

　　看胸罗宝宿，气吐长虹，武库家声。烽火湘沅静，待文雄飞檄，九派江清。回首八公山色，草木助疑兵。算剑影干霄，偾棺远椋肯赋芜城。 功名入图画，听笳鼓归来，云拥双旌。廿四桥边月，伴司勋闲醉，海国花明。髀肉漫惊鞍马，封拜待书生。试笑看先鞭，燕然再勒钟鼎铭。
　　　
　　踏莎行
　　　 石声太守属题，即请顾误。


　　雀舫迎花，骊尊倚树。啼莺无计留人住，满江春水是恩波，离心争逐轻帆去。 古驿分携，晴沙细语。灯窗重订巴山雨，新词书遍去思碑，暮云冉冉东皋路。


　　 蒋鹿潭手迹，原件由吴白转赠冯其庸收藏。

　　

　　甘州


　　 题陈百生阆风绁马图　　
　　是何年吹堕谪仙人，春风紫罗裳。看长虹吐气，才如天马，醉摆丝缰。踏遍苍梧悬圃，瑶草四蹄香。十二芙蓉外，佩玉翱翔。 已分琼楼玉宇，策斑虬欲起，笑问天阊。甚三千弱水，云隔路茫茫。漫回首、蓬莱清浅，算神仙、也怕见沧桑。龙媒俊，任乘风去，招手鸾凰。

　　
　　 原载周梦庄著《蒋鹿潭年谱》未刊稿。
　　　　
　　虞美人


　　 题西泠感旧图


　　月明刚及今宵好。心事西湖了。段家桥畔送残秋。已是斜阳满树四山愁。 芦花风起眠鸥醒。旧梦烟波冷。画船呼酒定何年。只怕垂杨髡尽恨啼鹃。
　　
　　
　　 蒋鹿潭手迹，藏周梦庄友人处。
　　