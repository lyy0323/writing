王昌龄（公元690-756年）字少伯，汉族，山西太原人。盛唐著名边塞诗人，后人誉为“七绝圣手”。约生于武则天圣历元年（690年），约卒于玄宗天宝十五年（756年）。早年贫贱，困于农耕，年近不惑，始中进士。初任秘书省校书郎，又中博学宏辞，授汜水尉，因事贬岭南。开元末返长安，改授江宁丞。被谤谪龙标尉。安史乱起，为刺史闾丘晓所杀。其诗以七绝见长，尤以登第之前赴西北边塞所作边塞诗最著。他的边塞诗气势雄浑，格调高昂，充满了积极向上的精神。世称王龙标，有“诗家天子王江宁”之称，存诗一百七十余首，作品有《王昌龄集》。
　　王昌龄的籍贯，有太原、京兆两说。《旧唐书》本传云王昌龄为京兆（即唐西京长安，今陕西省西安市）人，大概是因为他在《别李浦之京》诗中说：“故园今在霸陵西”，又有《霸上闲居》之作。唐代许多山西诗人因为洛阳、长安为当时文化中心，多游洛阳、长安，有的甚至多年住于京城，不能因为居住在京城便说他们为京城人。《河岳英灵集》为唐人殷[所编著的唐人诗集，载王昌龄为太原人，《唐才子传》也认为王昌龄为太原人。
   所作之诗气势雄浑,格调高昂,尤其是将七绝推向高峰,故人称“七绝圣手”。其诗歌体裁很大一部分是易于入乐的七言绝句。内容基本上选用乐府旧题来抒写战士爱国立功和思念家乡的心情。他善于捕捉典型的情景，有着高度的概括和丰富的想象力。其诗歌语言圆润蕴藉，音调婉转和谐，意境深远，耐人寻味。他的许多描写边塞生活的七绝被推为边塞名作，《出塞》一诗被推为唐人七绝的压卷之作。由于王昌龄的诗歌最专于七绝，并且取得了很高的成就，后人称其为“七绝圣手”。清沈德潜说：“五言绝右丞（王维）、供奉（李白）；七言绝龙标（王昌龄）、供奉。妙绝古今，别有天地。
   王昌龄是盛唐时享有盛誉的一位诗人。殷[《河岳英灵集》把他举为体现“风骨”的代表，誉其诗为“中兴高作”，选入的数量也为全集之冠。这些都可见他在诗坛上的地位。王昌龄的诗以三类题材居多，即边塞、闺情宫怨和送别。 《全唐诗》对昌龄诗的评价是“绪密而思清”，他的七绝诗尤为出色，甚至可与李白媲美，故被冠之以“七绝圣手”的名号。尤其是他的边塞诗，流畅通脱，高昂向上，深受后人推崇。 
　　边塞诗的源头可追溯到先秦时期。《诗经》中的边塞诗作品就相当丰富了（如《小雅出车》《六月》等）。唐朝的边塞诗发展到了顶峰，仅就其数量就有近2000首，达到了各代边塞诗数量的总和。以高适、岑参与王昌龄为主的边塞诗派，是浪漫主义中的一个重要流派。他们的边塞之作，表现了驰骋沙场、建立功勋的英雄壮志，抒发了慷慨从戎、抗敌御侮的爱国思想，还描写了西北边疆奇异壮丽的景色。同时也反映了征夫思妇的幽怨和战士的艰苦，各民族之间、将军和士卒之间的矛盾。边塞诗反映了这个时代中有关战争各方面的现实，产生了许多优秀杰出的诗篇。 
　　王昌龄的边塞诗充分体现了他的爱国主义，英雄主义精神，另外还深深蕴含了诗人对下层人民的人文关怀，体现了诗人宽大的视野和博大的胸怀。王昌龄在写作方式上擅长以景喻情，情景交融。这本是边塞诗所最常用的结构，但是诗人运用最简练的技巧，于这情境之外又扩大出一个更为广阔的视野，在最平实无华的主题之中凝练出贯穿于时间与空间中永恒的思考；最具代表的是《出塞》 。


卷143_14 【从军行七首】王昌龄 
烽火城西百尺楼，黄昏独上海风秋。
更吹羌笛关山月，无那金闺万里愁。

琵琶起舞换新声，总是关山旧别情。
撩乱边愁听不尽，高高秋月照长城。

关城榆叶早疏黄，日暮云沙古战场。
表请回军掩尘骨，莫教兵士哭龙荒。

青海长云暗雪山，孤城遥望玉门关。
黄沙百战穿金甲，不破楼兰终不还。

大漠风尘日色昏，红旗半卷出辕门。
前军夜战洮河北，已报生擒吐谷浑。

胡瓶落膊紫薄汗，碎叶城西秋月团。
明敕星驰封宝剑，辞君一夜取楼兰。

玉门山嶂几千重，山北山南总是烽。
人依远戍须看火，马踏深山不见踪。


卷143_15 【出塞二首】王昌龄 
秦时明月汉时关，万里长征人未还。
但使龙城飞将在，不教胡马度阴山。

骝马新跨白玉鞍，战罢沙场月色寒。
城头铁鼓声犹振，匣里金刀血未干。

卷143_16 【采莲曲二首】王昌龄 
吴姬越艳楚王妃，争弄莲舟水湿衣。
来时浦口花迎入，采罢江头月送归。

荷叶罗裙一色裁，芙蓉向脸两边开。
乱入池中看不见，闻歌始觉有人来。

卷143_17 【殿前曲二首】王昌龄 
贵人妆梳殿前催，香风吹入殿后来。
仗引笙歌大宛马，白莲花发照池台。

胡部笙歌西殿头，梨园弟子和凉州。
新声一段高楼月，圣主千秋乐未休。

卷143_18 【春宫曲（唐人绝句作殿前曲）】王昌龄 
昨夜风开露井桃，未央前殿月轮高。
平阳歌舞新承宠，帘外春寒赐锦袍。

卷143_19 【西宫春怨】王昌龄 
西宫夜静百花香，欲卷珠帘春恨长。
斜抱云和深见月，朦胧树色隐昭阳。

卷143_20 【西宫秋怨】王昌龄 
芙蓉不及美人妆，水殿风来珠翠香。
谁分含啼掩秋扇，空悬明月待君王。

卷143_21 【长信秋词五首】王昌龄 
金井梧桐秋叶黄，珠帘不卷夜来霜。
熏笼玉枕无颜色，卧听南宫清漏长。

高殿秋砧响夜阑，霜深犹忆御衣寒。
银灯青琐裁缝歇，还向金城明主看。

奉帚平明金殿开，且将团扇暂裴回。
玉颜不及寒鸦色，犹带昭阳日影来。

真成薄命久寻思，梦见君王觉后疑。
火照西宫知夜饮，分明复道奉恩时。

长信宫中秋月明，昭阳殿下捣衣声。
白露堂中细草迹，红罗帐里不胜情。

卷143_22 【青楼曲二首】王昌龄 
白马金鞍从武皇，旌旗十万宿长杨。
楼头小妇鸣筝坐，遥见飞尘入建章。

驰道杨花满御沟，红妆缦绾上青楼。
金章紫绶千馀骑，夫婿朝回初拜侯。

卷143_23 【青楼怨】王昌龄 
香帏风动花入楼，高调鸣筝缓夜愁。
肠断关山不解说，依依残月下帘钩。

卷143_24 【浣纱女】王昌龄 
钱塘江畔是谁家，江上女儿全胜花。
吴王在时不得出，今日公然来浣纱。

卷143_25 【闺怨】王昌龄 
闺中少妇不曾愁，春日凝妆上翠楼。
忽见陌头杨柳色，悔教夫婿觅封侯。

卷143_26 【甘泉歌】王昌龄 
乘舆执玉已登坛，细草沾衣春殿寒。
昨夜云生拜初月，万年甘露水晶盘。

卷143_27 【萧驸马宅花烛】王昌龄 
青鸾飞入合欢宫，紫凤衔花出禁中。
可怜今夜千门里，银汉星回一道通。

卷143_28 【观猎】王昌龄 
角鹰初下秋草稀，铁骢抛去如飞。
少年猎得平原兔，马后横捎意气归。

卷143_29 【寄穆侍御出幽州】王昌龄 
一从恩谴度潇湘，塞北江南万里长。
莫道蓟门书信少，雁飞犹得到衡阳。

卷143_30 【寄陶副使】王昌龄 
闻道将军破海门，如何远谪渡湘沅。
春来明主封西岳，自有还君紫绶恩。

卷143_31 【至南陵答皇甫岳】王昌龄 
与君同病复漂沦，昨夜宣城别故人。
明主恩深非岁久，长江还共五溪滨。

卷143_32 【西江寄越弟】王昌龄 
南浦逢君岭外还，沅溪更远洞庭山。
尧时恩泽如春雨，梦里相逢同入关。

卷143_33 【李四仓曹宅夜饮】王昌龄 
霜天留后故情欢，银烛金炉夜不寒。
欲问吴江别来意，青山明月梦中看。

卷143_34 【宴春源】王昌龄 
源向春城花几重，江明深翠引诸峰。
与君醉失松溪路，山馆寥寥传暝钟。

卷143_35 【龙标野宴】王昌龄 
沅溪夏晚足凉风，春酒相携就竹丛。
莫道弦歌愁远谪，青山明月不曾空。

卷143_36 【听流人水调子】王昌龄 
孤舟微月对枫林，分付鸣筝与客心。
岭色千重万重雨，断弦收与泪痕深。

卷143_37 【梁苑】王昌龄 
梁园秋竹古时烟，城外风悲欲暮天。
万乘旌旗何处在，平台宾客有谁怜。

卷143_38 【武陵龙兴观黄道士房问易因题】王昌龄 
斋心问易太阳宫，八卦真形一气中。
仙老言馀鹤飞去，玉清坛上雨鳌

卷143_39 【送魏二】王昌龄 
醉别江楼橘柚香，江风引雨入舟凉。
忆君遥在潇湘月，愁听清猿梦里长。

卷143_40 【别李浦之京】王昌龄 
故园今在灞陵西，江畔逢君醉不迷。
小弟邻庄尚渔猎，一封书寄数行啼。

卷143_41 【送狄宗亨】王昌龄 
秋在水清山暮蝉，洛阳树色鸣皋烟。
送君归去愁不尽，又惜空度凉风天。

卷143_42 【送薛大赴安陆】王昌龄 
津头云雨暗湘山，迁客离忧楚地颜。
遥送扁舟安陆郡，天边何处穆陵关。

卷143_43 【芙蓉楼送辛渐二首】王昌龄 
寒雨连天夜入湖，平明送客楚山孤。
洛阳亲友如相问，一片冰心在玉壶。

丹阳城南秋海阴，丹阳城北楚云深。
高楼送客不能醉，寂寂寒江明月心。

卷143_44 【重别李评事】王昌龄 
莫道秋江离别难，舟船明日是长安。
吴姬缓舞留君醉，随意青枫白露寒。

卷143_45 【别陶副使归南海】王昌龄 
南越归人梦海楼，广陵新月海亭秋。
宝刀留赠长相忆，当取戈船万户侯。

卷143_46 【送人归江夏】王昌龄 
寒江绿水楚云深，莫道离忧迁远心。
晓夕双帆归鄂渚，愁将孤月梦中寻。

卷143_47 【送李五】王昌龄 
玉碗金倾送君，江西日入起黄云。
扁舟乘月暂来去，谁道沧浪吴楚分。

卷143_48 【送十五舅】王昌龄 
深林秋水近日空，归棹演漾清阴中。
夕浦离觞意何已，草根寒露悲鸣虫。

卷143_49 【留别郭八】王昌龄 
长亭驻马未能前，井邑苍茫含暮烟。
醉别何须更惆怅，回头不语但垂鞭。

卷143_50 【送窦七】王昌龄 
清江月色傍林秋，波上荧荧望一舟。
鄂渚轻帆须早发，江边明月为君留。

卷143_51 【巴陵送李十二】王昌龄 
摇曳巴陵洲渚分，清江传语便风闻。
山长不见秋城色，日暮蒹葭空水云。

卷143_52 【送裴图南】王昌龄 
黄河渡头归问津，离家几日茱萸新。
漫道闺中飞破镜，犹看陌上别行人。

卷143_53 【留别司马太守】王昌龄 
辰阳太守念王孙，远谪沅溪何可论。
黄鹤青云当一举，明珠吐著报君恩。

卷143_54 【卢溪主人】王昌龄 
武陵溪口驻扁舟，溪水随君向北流。
行到荆门上三峡，莫将孤月对猿愁。

卷143_55 【送程六】王昌龄 
冬夜伤离在五溪，青鱼雪落橙齑。
武冈前路看斜月，片片舟中云向西。

卷143_56 【送朱越】王昌龄 
远别舟中蒋山暮，君行举首燕城路。
蓟门秋月隐黄云，期向金陵醉江树。

卷143_57 【别辛渐】王昌龄 
别馆萧条风雨寒，扁舟月色渡江看。
酒酣不识关西道，却望春江云尚残。

卷143_58 【送柴侍御】王昌龄 
流水通波接武冈，送君不觉有离伤。
青山一道同云雨，明月何曾是两乡。

卷143_59 【送万大归长沙】王昌龄 
桂阳秋水长沙县，楚竹离声为君变。
青山隐隐孤舟微，白鹤双飞忽相见。

卷143_60 【送吴十九往沅陵】王昌龄 
沅江流水到辰阳，溪口逢君驿路长。
远谪谁知望雷雨，明年春水共还乡。

卷143_61 【别皇甫五】王昌龄 
溆浦潭阳隔楚山，离尊不用起愁颜。
明祠灵响期昭应，天泽俱从此路还。

卷143_62 【送崔参军往龙溪】王昌龄 
龙溪只在龙标上，秋月孤山两相向。
谴谪离心是丈夫，鸿恩共待春江涨。

卷143_63 【送郑判官】王昌龄 
东楚吴山驿树微，轺车衔命奉恩辉。
英僚携出新丰酒，半道遥看骢马归。

卷143_64 【送姚司法归吴】王昌龄 
吴掾留觞楚郡心，洞庭秋雨海门阴。
但令意远扁舟近，不道沧江百丈深。

卷143_65 【送高三之桂林】王昌龄 
留君夜饮对潇湘，从此归舟客梦长。
岭上梅花侵雪暗，归时还拂桂花香。

卷143_66 【旅望（一作出塞行）】王昌龄 
白花原头望京师，黄河水流无尽时。
穷秋旷野行人绝，马首东来知是谁。

卷143_67 【题朱炼师山房】王昌龄 
叩齿焚香出世尘，斋坛鸣磬步虚人。
百花仙酝能留客，一饭胡麻度几春。

卷143_68 【武陵开元观黄炼师院三首】王昌龄 
松间白发黄尊师，童子烧香禹步时。
欲访桃源入溪路，忽闻鸡犬使人疑。

先贤盛说桃花源，尘忝何堪武陵郡。
闻道秦时避地人，至今不与人通问。

山观空虚清静门，从官役吏扰尘喧。
暂因问俗到真境，便欲投诚依道源。

卷143_69 【河上老人歌（一作河上歌）】王昌龄 
河上老人坐古槎，合丹只用青莲花。
至今八十如四十，口道沧溟是我家。

卷143_70 【春怨】王昌龄 
音书杜绝白狼西，桃李无颜黄鸟啼。
寒雁春深归去尽，出门肠断草萋萋。
