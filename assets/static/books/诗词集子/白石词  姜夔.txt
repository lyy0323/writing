姜夔（jiāng kuí 1154―1221），字尧章，别号白石道人，与姜石帚并非一人。汉族，饶州鄱阳（今姜夔[1]江西鄱阳县）人。南宋词人。他少年孤贫，屡试不第，终生未仕，一生转徙江湖。早有文名，颇受杨万里、范成大、辛弃疾等人推赏，以清客身份与张C等名公臣卿往来。人品秀拔，体态清莹，气貌若不胜衣，望之若神仙中人。工诗词、精音律、善书法、对词的造诣尤深。有诗词、诗论、乐书、字书、杂录等多种著作。他多才多艺，精通音律，能自度曲，其词格律严密。其作品素以空灵含蓄著称，有《白石道人歌曲》等。

　　幼年随父宦居，青年时代曾北游淮楚，南历潇湘，后客居合肥、湖州和杭州，是个浪迹江湖、寄食诸侯的游士。他一生清贫自守，耿介清高，终生布衣。

　　姜夔对诗词、散文、书法、音乐，无不精善，是继苏轼之后又一难得的艺术全才。姜夔词题材广泛，有感时、抒怀、咏物、恋情、写景、记游、节序、交游、酬赠等。他在词中抒发了自己虽然流落江湖，但不忘君国的感时伤世的思想，描写了自己漂泊的羁旅生活，抒发自己不得用世及情场失意的苦闷心情，以及超凡脱俗、飘然不群，有如孤云野鹤般的个性。


一萼红
古城阴，有官梅几许，红萼未宜簪。池面冰胶，墙腰雪老，云意还又沉沉。翠藤共、闲穿径竹，渐笑语、惊起卧沙禽。野老林泉，故王台榭，呼唤登临。
南去北来何事，荡湘云楚水，目极伤心。朱户黏鸡，金盘簇燕，空叹时序侵寻。记曾共、西楼雅集，想垂杨、还万丝金。待得归鞍到时，只怕春深。 

八归
芳莲坠粉，疏桐吹绿，庭院暗雨乍歇。无端抱影销魂处，还见筱墙萤暗，藓阶切。送客重寻西去路，问水面、琵琶谁拨。最可惜、一片江山，总付与啼_。
长恨相从未款，而今何事，又对西风离别。渚寒烟淡，棹移人远，缥缈行舟如叶。想文君望久，倚竹愁生步罗袜，归来后、翠尊双饮，下了珠帘，玲珑闲看月。

卜算子
江左咏梅人，梦绕青青路。因向R风台下看，心事还将与。
忆别庾郎时，又过林逋处。万古西湖寂寞春，惆怅谁能赋。

卜算子
月上海云沉，鸥去吴波迥。行过西泠有一枝，竹暗人家静。
又见水沉亭，举目悲风景。花下铺毡把一杯，缓饮春风影。

卜算子
藓干石斜妨，玉蕊松低覆。日暮冥冥一见来，略比年时瘦。
凉观酒初醒，竹阁吟才就。犹恨幽香作许悭，小迟春心透。

卜算子
家在马城西，今赋梅屏雪。梅雪相兼不见花，月影玲珑彻。
前度带愁看，一饷和愁折。若使逋仙及见之，定自成愁绝。

卜算子
摘蕊暝禽飞，倚树悬冰落。下竺桥边浅立时，香已漂流却。
空径晚烟平，古寺春寒恶。老子寻花第一番，常恐吴儿觉。

卜算子
绿萼更横枝，多少梅花样。惆怅西村一坞春，开遍无人赏。
细草藉金舆，岁岁长吟想。枝上么禽一两声，犹似宫娥唱。

卜算子
象笔带香题，龙笛吟春咽。杨柳娇痴未觉愁，花管人离别。
路出古昌源，石瘦冰霜洁。折得青须碧藓花，持向人间说。

卜算子
御苑接湖波，松下春风细。云绿峨峨玉万枝，别有仙风味。
长信咋来看，忆共东皇醉。此树婆娑一惘然，苔藓生春意。

小重山令
人绕湘皋月坠时。斜横花树小，浸愁漪。一春幽事有谁知。东风冷、香远茜裙归。
欧去昔游非。遥怜花可可，梦依依。九疑云杳继魂啼。相思血，都沁绿筠枝。 

小重山令
寒食飞红满帝城。慈乌相对立，柳青青。玉阶端笏细陈情。天恩许，春尽可还京。
鹊报倚门人。安舆扶上了，更亲擎。看花携乐缓行程。争迎处，堂下拜公卿。

少年游
双螺未合，双蛾先敛，家在碧云西。别母情怀，随郎滋味，桃叶渡江时。
扁舟载了，匆匆归去，今夜泊前溪。杨柳津头，梨花墙外，心事两人知。

月下笛
与客携壶，梅花过了，夜来风雨。幽禽自语。啄香心、度墙去。春衣都是柔荑剪，尚沾惹、残茸半缕。怅玉钿似扫，朱门深闭，再见无路。
凝伫。曾游处。但系马垂杨，认郎鹦鹉。扬州梦觉，彩云飞过何许。多情须倩梁间燕，问吟袖、弓腰在否。怎知道，误了人，年少自恁虚度。 

月上海棠
红妆艳色，照浣花溪影，绝代姝丽。弄轻风、摇荡满林罗绮。自然富贵天姿，都不比、等闲桃李。帘栊静悄，月上正贪春睡。
长记初开日，逞妖丽、如与人面争媚。过韶光一瞬，便成流水。对此日叹浮华，惜芳菲、易成憔悴。留无计。惟有花边尽醉。 

水调歌头
日落爱山紫，沙涨省潮回。平生梦犹不到，一叶眇西来。欲讯桑田成海，人世了无知者，鱼鸟两相推。天外玉笙杳，子晋只空台。
倚阑干，二三子，总仙才。尔歌远游章句，云气入吾杯。不问王郎五马，颇忆谢生双屐，处处长青苔。东望赤城近，吾兴亦悠哉。 

水龙吟
夜深客子移舟处，两两沙禽惊起。红衣入桨，青灯摇浪，微凉意思。把酒临风，不思归去，有如此水。况茂林游倦，长干望久，芳心事、箫声里。
屈指归期尚未。鹊南飞、有人应喜。画阑桂子，留香小待，提携影底。我已情多，十年幽梦，略曾如此。甚谢郎、也恨飘零，解首月明千里。 

永遇乐
我与先生，夙期已久，人间无此。不学杨郎，南山种豆，十一徵微利。云霄直上，诸公衮衮，乃作道边苦李。五千言，老来受用，肯教造物儿戏。
东冈记得，同来胥宇，岁月几何难计。柳老悲桓，松高对阮。未办为邻地。长干白下，青楼朱阁，往往梦中槐蚁，却不如、洼尊放满，老夫未醉。

永遇乐
云隔迷楼，苔封很石，人向何处。数骑秋烟，一篙寒汐，千古空来去。使君心在，苍◇绿嶂，苦被北门留住。有尊中酒差可饮，大旗尽绣熊虎。
前身诸葛，来游此地，数语便酬三顾。楼外冥冥，江皋隐隐，认得征西路。中原生聚，神京耆老，南望长淮金鼓。问当时、依依种柳，至今在否。

玉梅令
疏疏雪片。散入溪南苑。春寒锁、旧家亭馆。有玉梅几树，背立怨东风，高花未吐，暗香已远。
公来领略，梅花能劝。花长好、愿公更健。便揉春为酒，剪雪作新诗，拚一日、绕花千转。

石湖仙
松江烟浦。是千古三高，游衍佳处。须信石湖仙，似鸱夷、翩然引去。浮云安在，我自爱、绿香红舞。容与。看世间、几度今古。
卢沟旧曾驻马，为黄花、闲吟秀句。见说胡儿，也学纶巾雨。玉友金蕉，玉人金缕。缓移筝柱。闻好语。明年定在槐府。

好事近
凉夜摘花钿，苒苒动摇云绿。金络一团香露，正纱厨人独。
朝来碧缕放长穿，钗头C层玉。记得如今时候，正荔枝初熟。

江梅引
人间离别易多时。见梅枝。忽相思。几度小窗，幽梦手同携。今夜梦中无觅处，漫徘徊。寒侵被、尚未知。
湿红恨墨浅封题。宝筝空、无雁飞。俊游巷陌，算空有、古木斜晖。旧约扁舟，心事已成非。歌罢淮南春草赋，又萋萋。漂零客、泪满衣。

自度曲
淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏，清角吹寒，都在空城。
杜郎俊赏，算而今、重到须惊。踪豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生。

秋宵吟
古帘空，坠月皎。坐久西窗人悄。蛩吟苦，渐漏水丁丁，箭壶催晓。引凉\、动翠葆。露脚斜飞云表。因嗟念，似去国情怀，暮帆烟草。
带眼销磨，为近日、愁多顿老。卫娘何在，宋玉归来，两地暗萦绕。摇落江枫早。嫩约无凭，幽梦又杳。但盈盈、泪洒单衣，今夕何夕恨未了。

杏花天
绿丝低拂鸳鸯浦。想桃叶、当时唤渡。又将愁眼与春风，待去。倚兰桡、更少驻。
金陵路。莺吟燕舞。算潮水、知人最苦。满汀芳草不成归，日暮。更移舟、向甚处。

角招
为春瘦。何堪更绕西湖，尽是垂柳。自看烟外岫。记得与君，湖上携手。君归未久。早乱落、香红千亩。一叶R波缥缈，过三十六离宫，遗游人回首。
犹有。画船障袖。青楼倚扇，相映人争秀。翠翘光欲溜。爱著宫黄，而今时候，伤春似旧。荡一点、春心如酒。写入吴丝自奏。问谁识，曲中心、花前友。

阮郎归
红云低压碧玻璃。惺惚花上啼。静看楼角拂长枝。朝寒吹翠眉。
休涉笔，且裁诗。年年风絮时。绣衣夜半草符移。月中双桨归。

阮郎归
旌阳宫殿昔徘徊。一坛云叶垂。与君闲看壁问题。夜凉笙鹤期。
茅店酒，寿君时。老枫临路歧。年年强健得随。名山游遍归。

夜行船
略昂嵯人不度。听流澌、佩环无数。屋角垂枝，船头生影，算唯有、春知处。
回首江南天欲暮。折寒香、倩谁传语。玉笛无声，诗人有句，花休道、轻分付。

念奴娇
闹红一舸，记来时、尝与鸳鸯为侣。三十六陂人未到，水佩风裳无数。翠叶吹凉，玉容销酒，更洒菰蒲雨。嫣然摇动，冷香飞上诗句。
日暮。青盖亭亭，情人不见，争忍R波去。只恐舞衣寒易落，愁入西风南浦。高柳垂阴，老鱼吹浪，留我花间住。田田多少，几回沙际归路。 

念奴娇
昔游未远，记湘皋闻瑟，澧浦捐。因觅孤山林处士，来踏梅根残雪。獠女供花，伧儿行酒，卧看青门辙。一丘吾老，可怜情事空切。
曾见海作桑田，仙人云表，笑汝真痴绝。说与依依王谢燕，应有凉风时节。越只青山，吴惟芳草，万古皆沉灭。绕枝三匝，白头歌尽明月。 

念奴桥
楚山修竹，自娟娟、不受人间袢暑。我醉欲眠伊伴我，一枕凉生如许。象齿为材，花藤作面，终是无真趣。梅风吹溽，此君直恁清苦。
须信下榻殷勤，然成梦，梦与秋相遇。翠袖佳人来共看，漠漠风烟千亩。蕉叶窗纱，荷花池馆，别有留人处。此时归去，为君听尽秋雨。 

法曲献仙音
虚阁笼寒，小帘通月，暮色偏怜高处。树隔离宫，水平驰道，湖山尽入尊俎。奈楚客淹留久，砧声带愁去。
屡回顾。过秋风、未成归计。谁念我、重见冷枫红舞。唤起淡妆人，问逋仙、今在何许。象笔鸾，甚而今、不道秀句。怕平生幽恨，化作沙边烟雨。 

长亭怨慢
渐吹尽、枝头香絮。是处人家，绿深门户。远浦萦回，暮帆零乱向何许。阅人多矣，谁得似、长亭树。树若有情时，不会得、青青如此。
日暮。望高城不见，只见乱山无数。韦郎去也，怎忘得、玉环分付。第一是、早早归来，怕红萼、无人为主。算空有并刀，难剪离愁千缕。 

洞仙歌
花中惯识，压架玲珑雪。乍见缃蕤间琅叶。恨春风将了，染额人归，留得个、垂香带月。
鹅儿真似酒，我爱幽芳，还比酴又娇绝。自种古松根，待看黄龙，乱飞上、苍髯五鬣。更老仙、添与笔端春，敢唤起桃花，问谁优劣。 

玲珑四犯
叠鼓夜寒，垂灯春浅，忽忽时事如许。倦游欢意少，俯仰悲今古。江淹又吟恨赋。记当时、送君南浦。万里乾坤，百年身世，唯有此情苦。
扬州柳，垂官路。有轻盈换马，端正窥户。酒醒明月下，梦逐潮声去。文章信美知何用，漫赢得、天涯a旅。教说与。春来要寻花伴侣。 

眉妩
看垂杨连苑，杜若侵沙，愁损未归眼。信马青楼去，重帘下，娉婷人妙飞燕。翠尊共款。听艳歌、郎意先感。便携手、月地云阶里，爱良夜微暖。
无限。风流疏散。有暗藏弓履，偷寄香翰。明日闻津鼓，湘江上，催人还解春缆。乱红万点。怅断魂、烟水遥远。又争似相携，乘一舸、镇长见。

鬲溪梅令
好花不与香人，浪粼粼。又恐春风归去绿成阴，玉钿何处寻。
木兰双桨梦中云，小横陈。漫向孤山山下觅盈盈，翠禽啼一春。

侧犯
恨春易去。甚春却向扬州住。微雨。正茧栗梢头弄诗句。红桥二十四，总是行云处。无语。渐半脱宫衣笑相顾。
金壶细叶，千朵围歌舞。谁念我、鬓成丝，来此共尊俎。后日西园，绿阴无数。寂寞刘郎，自修花谱。

惜红衣
簟枕邀凉，琴书换日，睡余无力。细洒冰泉，并刀破甘碧。墙头唤酒，谁问讯、城南诗客。岑寂。高柳晚蝉，说西风消息。
虹梁水陌。鱼浪吹香，红衣半狼藉。维舟试望故国。眇天北。可惜渚边沙外，不共美人游历。问甚时同赋，三十六陂秋色。
淡黄柳
空城晓角，吹入垂杨陌。马上单衣寒恻恻。看尽鹅黄嫩绿，都是江南旧相识。
正岑寂，明朝又寒食。强携酒、小桥宅，怕梨花落尽成秋色。燕燕飞来，问春何在，唯有池塘自碧。

清波引
冷云迷浦。倩谁唤、玉妃起舞。岁华如许。野梅弄眉妩。屐齿印苍藓，渐为寻花来去。自随秋雁南来，望江国、渺何处。
新诗漫与。好风景、长是暗度。故人知否。抱幽恨难语。何时共渔艇，莫负沧浪烟雨，况有清夜啼猿，怨人良苦。 

凄凉犯
绿杨巷陌。秋风起、边城一片离索。马嘶渐远，人归甚处，戍楼吹角。情怀正恶。更衰草寒烟淡薄。似当时、将军部曲，迤逦度沙漠。
追念西湖上，小舫携歌，晚花行乐。旧游在否，想如今、翠凋红落。漫写羊裙，等新雁来时系著。怕忽忽、不肯寄与，误后约。 

深春慢
衰草愁烟，乱鸦送日，风沙回旋平野。拂雪金鞭，欺寒茸帽，还记章台走马。谁念漂零久，漫赢得、幽怀难写。故人清沔相逢，小窗闲共情话。
长恨离多会少，重访问竹西，珠泪盈把。雁碛破平，渔汀人散，老去不堪游冶。无奈苕溪月，又照我、扁舟东下。甚日归来，梅花零乱春夜。

疏影
苔枝缀玉。有翠禽小小，枝上同宿。客里相逢，篱角黄昏，无言自倚修竹。昭君不惯胡沙远，但暗忆、江南江北。想佩环、月夜归来，化作此花幽独。
犹记深宫旧事，那人正睡里，飞近蛾绿。莫似春风，不管盈盈，早与安排金屋。还教一片随波去，又却怨、玉龙哀曲。等恁时、重觅幽香，已入小窗横幅。

喜迁莺慢
玉珂朱组。又占了、道人林下真趣。窗户新成，青红犹润，双燕为君胥宇。秦淮贵人宅第，问谁记、六朝歌舞。总付与、在柳桥花馆，玲珑深处。
居士。闲记取。高卧未成，且种松千树。觅句堂深，写经窗静，他日任听风雨。列仙更教谁做，一院双成俦侣。世间住。且休将鸡犬，云中飞去。

湘月
五湖旧约，问经年底事，长负清景。暝入西山，渐唤我、一叶夷犹乘兴。倦网都收，归禽时度，月上汀洲冷。中流客与，画桡不点清镜。
谁解唤起湘灵，烟鬟雾鬓，理哀弦鸿阵。玉尘谈玄，叹坐客、多少风流名胜。暗柳萧萧，飞星冉冉，夜久知秋信。鲈鱼应好，旧好乐事谁省。 

琵琶仙
双桨来时，有人似、旧曲桃根桃叶。歌扇轻约飞花，蛾眉正奇绝。春渐远、汀洲自绿，更添了、几声啼◇。十里扬州，三生杜牧，前事休说。
又还是、宫烛分烟，奈愁里、忽忽换时节。都把一襟芳思，与空阶榆荚。千万缕、藏鸦细柳，为玉尊、起舞回雪。想见西出阳关，故人初别。

诉衷情
石榴一树浸溪红。零落小桥东。五日凄凉心事，山雨打船篷。
谙世味，楚人弓。莫忡忡。白头行客，不采苹花，孤负薰风。

越女镜心
风竹吹香，水枫鸣绿，睡觉凉生金缕。镜底同心，枕前双玉，相看转伤幽素。傍绮阁、轻阴度。飞来监湖雨。
近重午。燎银篝、暗薰溽暑。罗扇小、空写数行怨苦。纤手结芳兰，且休歌、九辩怀楚。故国情多，对溪山、都是离绪。但一川烟苇，恨满西陵归路。

暗香
旧时月色，算几番照我，梅边吹笛。唤起玉人，不管清寒与攀摘。何逊而今渐老，都忘却、春风词笔。但怪得、竹外疏花，香冷入瑶席。
江国，正寂寂。叹寄与路遥，夜雪初积。翠尊易泣，红萼无言耿相忆。长记曾携手处，千树压、西湖寒碧。又片片、吹尽也，几时见得。 

虞美人
西园曾为梅花醉，叶翦春云细。玉笙凉夜隔帘吹，卧看花梢摇动、一枝枝。
娉娉教谁惜，空压纱巾侧。沉香亭北又青苔，唯有当时蝴蝶、自飞来。

虞美人
阑干表立苍龙背，三面f天翠。东游才上小蓬莱，不见此楼烟雨、未应回。
而今指点来时路，却是冥蒙处。老仙鹤驭几时归，未必山川城郭、是耶非。

虞美人
摩挲紫盖峰头石，上瞰苍崖立。玉盘摇动半崖花，花树扶疏一半、白云遮。
盈盈相望无由摘，惆怅归来屐。而今仙◇杳难寻，那日青楼曾见、似花人。

解连环
玉鞭重倚。却沉吟未上，又萦离思。为大乔、能拨春风，小乔妙移筝，雁啼秋水。柳怯云松，更何必、十分梳洗。道郎携羽扇，那日隔帘，半面曾记。
西窗夜凉雨霁。叹幽欢未足，何事轻弃。问后约、空指蔷薇，算如此溪山，甚时重至。水驿灯昏，又见在、曲屏近底。念唯有、夜来皓月，照伊自睡。 

摸鱼儿
向秋来、渐疏班扇，雨声时过金井。堂虚已放新凉入，湘竹最宜枕。闲记省。又还是、斜河旧约今再整。天风夜冷。自织锦人归，乘槎客去，此意有谁领。
空赢得，今古三星炯炯。银波相望千顷。柳州老矣犹儿戏，瓜果为伊三请。云路迥。漫说道、年年野鹊曾并影。无人与问。但浊酒相呼，疏帘自卷，微月照清饮。

汉宫春
云曰归欤。纵垂天曳曳，终反衡庐。扬州十年一梦，a仰差殊。秦碑越殿，悔旧游、作计全疏。分付与、高怀老尹，管弦丝竹宁无。
知公爱山入剡，若南寻李白，问讯何如。年年雁飞波上，愁亦关予。临皋领客，向月边、携酒携鲈。今但借、秋风一榻，公歌我亦能书。

汉宫春
一顾倾吴，苎萝人不见，烟杳重湖。当时事如对弈，此亦天乎。大夫仙去，笑人间、千古须臾。有倦客、扁舟夜泛，犹疑水鸟相呼。
秦山对楼自绿，怕越王故垒，时下樵苏。只今倚阑一笑，然则非欤。小丛解唱，倩松风、为我吹竽。更坐待、千岩月落，城头眇眇啼鸟。 

满江红
仙姥来时，正一望、顷翠澜。旌旗共、乱云俱下，依约前山。命驾群龙金作轭，相从诸娣玉为冠。向夜深、风定悄无人，闻佩环。
神奇处，君试看。奠淮右，阻江南。遣六丁雷电。别守东关。却笑英雄无好手，一篙春水走曹瞒。又怎知、人在小红楼，帘影间。

翠楼吟
月冷龙沙，尘清虎落，今年汉T初赐。新翻胡部曲，听毡幕、元戎歌吹。层楼高峙。看槛曲萦红，檐牙飞翠。人姝丽。粉香吹下，夜寒风细。
此地。宜有词仙，拥素云黄鹤，与君游戏。玉梯凝望久，叹芳草、萋萋千里。天涯情味。仗酒祓清愁，花销英气。西山外。晚来还卷，一帘秋霁。

齐天乐
庾郎先自吟愁赋，凄凄更闻私语。露湿铜铺，苔侵石井，都是曾听伊处。哀音似诉。正思妇无眠，起寻机杼。曲曲屏山，夜凉独自甚情绪。
西窗又吹暗雨，为谁频断续，相和砧杵。候馆迎秋，离宫吊月，别有伤心无数。豳诗漫与。笑篱落呼灯，世闻儿女。写入琴丝，一声声更苦。

徵招
潮回却过西陵浦，扁舟仅容居士。去得几何时，黍离离如此。客途今倦矣。漫赢得、一襟诗思。记忆江南，落帆沙际，此行还是。
迤逦。剡中山，重相见、依依故人情味。似怨不来游，拥愁鬟十二。一丘聊复尔。也孤负、幼舆高志。水◇晚，漠漠摇烟，奈未成归计。 

庆宫春
双桨波，一蓑松雨，暮愁渐满空阔。呼我盟鸥，翩翩欲下，背人还过木末。那回归去，荡云雪、孤舟夜发。伤心重见，依约眉山，黛痕低压。
采香径里春寒，老子婆娑，自歌谁答。垂虹西望，飘然引去，此兴平生难遏。酒醒波远，政凝想、明c素袜。如今安在，唯有阑干，伴人一霎。

踏莎行
燕燕轻盈，莺莺娇软。分明又向华胥见。夜长争得薄情知，春初早被相思染。
别后书辞，别时针线。离魂暗逐郎行远。淮南皓月冷千山，冥冥归去无人管。

忆王孙
冷红叶叶下塘秋，长与行云共一舟。零落江南不自由。两绸缪。料得吟鸾夜夜愁。 

霓裳中序第一
亭皋正望极。乱落江莲归未得。多病却无气力。况纨扇渐疏，罗衣初索。流光过隙。叹杏梁、双燕如客。人何在，一帘淡月，彷佛照颜色。
幽寂。乱蛩吟壁。动庾信、清愁似织。沉思年少浪迹。笛里关山，柳下坊陌，坠红无信息。漫暗水，涓涓溜碧。漂零久，而今何意，醉卧酒垆侧。

点绛唇
燕雁无心，太湖西畔随云去。数峰清苦，商略黄昏雨。
第四桥边，拟共天随住。今何许，凭阑怀古，残柳参差舞。

点绛唇
祝寿筵开，画堂深映花如绣。瑞烟喷兽，帘幕香风透。
一点台星，化作人间秀。韶音奏，两行红袖，齐劝长生酒。

点绛唇
金谷人归，绿杨低扫吹笙道。数声啼鸟，也学相思调。
月落潮生，掇送刘郎老。淮南好，甚时重到，陌上生春草。

蓦山溪
与鸥为客，绿野留吟屐。两行柳垂阴，是当日、仙翁手植。一亭寂寞。烟外带愁横，荷苒苒，展凉云，横卧虹千尺。
才因老尽，秀句君休觅。万绿正迷人，更愁入、山阳夜笛。百年心事，惟有玉阑知，吟未了，放船回，月下空相忆。

蓦山溪
青青官柳，飞过双双燕。楼上对春寒，卷珠帘、瞥然一见。如今春去，香絮乱因风，沾径草，惹墙花，一一教谁管。
阳关去也，方表人肠断。几度拂行轩，念衣冠、尊前易散。翠眉织锦，红叶浪题诗。烟渡口，水亭边，长是心先乱。

莺声绕红楼
十亩梅花作雪飞。冷香下、携手多时。两年不到断桥西。长笛为予吹。
人妒垂杨绿，春风为、染作仙衣。垂杨却又妒腰肢。近前舞丝丝。 

鹧鸪天
京洛风流绝代人，因何风絮落溪津。笼鞋浅出鸦头袜，知是R波缥缈身。
红乍笑，绿长颦，与谁同度可怜春。鸳鸯独宿何曾惯，化作西楼一缕云。

鹧鸪天
曾共君侯历聘来，去年今日踏莓苔。旌阳宅里疏疏磬，挂址闱安莶荼。
呼煮酒，摘青梅，今年官事莫徘徊。移家径入蓝田县，急急船头打鼓催。

鹧鸪天
柏绿椒红事事新，隔篱灯影贺年人。三茅钟动西窗晓，诗鬓无端又一春。
慵对客，缓开门，梅花闲伴老来身。娇儿学作人间字，郁垒神荼写未真。

鹧鸪天
巷陌风光纵赏时，笼纱未出马儿嘶。白头居士无呵殿，只有乘肩小女随。
花满市，月侵衣，少年情事老来悲。沙河塘上春寒浅，看了游人缓缓归。

鹧鸪天
忆昨天街预赏时，柳悭梅小未教知。而今正是欢游夕，却怕春寒自掩扉。
笼寂寂，月低低，旧情惟有绛都词。芙蓉影暗三更后，卧听邻娃笑语归。

鹧鸪天
肥水东流无尽期，当初不合种相思。梦中未比丹青见，暗里忽惊山鸟啼。
春未绿，鬓先丝，人间别久不成悲。谁教岁岁红莲夜，两处沉吟各自知。

鹧鸪天
辇路珠帘两行垂，千枝银烛舞[[。东风历历红楼下，谁识三生杜牧之。
欢正好，夜何其，明朝春过小桃枝。鼓声渐远游人散，惆怅归来有月知。

浣溪沙
著酒行行满袂风，草枯霜鹘落晴空。销魂都在夕阳中。
恨入四弦人欲老，梦寻千驿意难通。当时何似莫忽忽。

浣溪沙
春点疏梅雨后枝，剪灯心事峭寒时。市桥携手步迟迟。
蜜炬来时人更好，玉笙吹彻夜何其。东风落靥不成归。

浣溪沙
钗燕笼云晚不，拟将裙带系郎船。别离滋味又今年。
杨柳夜寒犹自舞，鸳鸯风急不成眼。些儿闲事莫萦牵。

浣溪沙
雁怯重云不肯啼，画船愁过石塘西。打头风浪恶禁持。
春浦渐生迎棹绿，小梅应长亚门枝。一年灯火要人归。

浣溪沙
花里春风未觉时，美人呵蕊缀横枝。隔帘飞过蜜蜂儿。
书寄岭头封不到，影浮杯面误人吹。寂寥惟有夜寒知。

浣溪沙
剪剪寒花小更垂，阿琼愁里弄妆迟。东风烧烛夜深归。
落蕊半黏钗上燕，露黄斜映鬓边犀。老夫无味已多时。
