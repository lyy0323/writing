集东坡诗寄槐庵夫子

枕中春梦不多时，却问残芳有几枝？雅志未成空自叹，遣春无恨赖君诗。

多才久被天公怪，通介宁随薄俗移。出本无心归亦好，流年自可数期颐。



秋兴

愁绪如烟思不禁，寒窗掩卷自沉吟。九霄风露斜阳冷，万户秋声落叶深。

尘世有谁赓白雪？斯文无地觅黄金。著书难作~盐计，萧瑟虞卿日暮心。



潭柘寺紫玉兰花皆并蒂又名二乔玉兰

东吴割据付江潮，赤壁烟尘一梦遥。豪俊已然归寂寞，美人依旧斗妖娆。

并肩酒晕生冰颊，比貌罗衣胜紫腰。游客无心问青史，香风成阵尽魂销。



有寄

云鸿高举渺清秋，自叹离群独滞留。夜雨青灯书引睡，西风黄叶酒忘忧。

蹇连困我三千日，潇洒输君一百筹。欲寄新诗难出手，含毫窗下正夷犹。



自武昌反京前过琴台

我欲归时春已归，江城如梦万花飞，难将心曲托流水，且上琴台倚落晖。



寄蓬客

此心欲逐暮云飞，江东傍落晖。楚雨燕风诗梦远，菊霜梅雪岁时违。

君逢盛世为蓬客，我向天街振布衣。流水高山千里共，手挥鱼雁作金徽。



雨中过三山岛观海

鸥声吹梦上危颠，眼底茫茫滚白烟。风雨正酣云似墨，鱼龙欲起浪摇天。

星槎已去三千岁，海市空迷四十年。半世回眸如一瞬，人生谁及到桑田？



印尼迫害华人有感

苟且难为劫后存，南洋五月泣冤魂。家乡十亿亲人在，仗义何曾有一言.



翡翠谷

幽谷黄山下，苍松三五株。碧池流翡翠，白瀑溅珍珠。

奇石青苔润，修篁绿荫敷。临风桥上望，如在辋川图。



薄山湖泛舟

金波迎面冷，风掠薄山秋。白苇汀州浅，红林涧壑幽。

鹭飞添画意，鱼跃应歌喉。沽酒知何处？松堤暂系舟。



忆旧

却忆东城会，轻雷过酒家。云垂千户雨，伞放一街花。

芳意藏秋水，冰颐拄笋芽。春心自多变，转眼又飞霞。



兰亭序集诗

放游春至后，峻岭日初临。风静带兰气，亭虚抱竹阴。

流觞随曲水，娱兴足幽林。骋目观长宇，欣然无古今。



梦中得“岁月因诗废”一句，枕上再续成篇

枕上容予懒，春回昼渐长。雪庭融鸟迹，风户度花香。

岁月因诗废，名心为酒荒。故人今久别，怕见问行藏。

     

西禅茶林闲坐，偷江南两句

天意藏清景，春阴满画楼。茶分花气重，雨听竹声幽。

诗句三杯得，岩林一望收。闲心恐难再，今日且优游。



槐庵先生挽诗四首

东风昨夜送华颠，啼尽春鹃唤不还。万卷清诗留海内，一生剧迹驻人间。

灵前蜡炬思风骨，窗外尘埃笑触蛮。回首辽天倍惆怅，悠悠渐远白云闲。



身先百花一日生，笔端五色本天承。旗亭画壁流歌板，夜雪寻梅唤酒朋。

山水当年曾有约，音容从此却无凭。鸟声犹学诗人调，门外高吟上紫藤。

注：身先百花一日生，先生生日在花朝节前一天，藉舟曾为其治印“身先百花一日生”



浮云飘渺幻奇峰，尘世何人识华嵩。身似骊珠沉碧海，书存剑气接苍穹。

清和潇散钟王韵，淡泊孤高欧风。每忆当时频问字，弥留不语只书空。



人生几度短长亭，廿载师缘一梦醒。问字当年能载酒，聆言何处更趋庭？

莺声婉转伤零落，山色从容入窈冥。此后不堪寻故地，西州岁岁柳丝青。



槐庵遗诗书后

手写遗诗字迹遒，淡然似水话归休。达人早已勘生死，后学安能释去留。

今夕无眠思往事，他年有泪洒西州。春来依旧随春去，每到花朝会倚楼。



某朋友屡劝余拜佛，不胜其烦，乃赋此篇

情天欲海半生遥，回首花朝与雪朝。石友每逢皆酒醉，佳人一粲便魂销。

愿将百感添诗兴，无意三生托木雕。万劫依然行我素，任君说断奈何桥。



江边与东遨、燕婷、三江、碰壁小酌

此心常慕会稽风，几度兰亭入梦中。盛事不愁千载远，清游今得五人同。

樽前炉火鱼汤沸，檐外江波暮色融。往日神交今日会，诗思酒意两朦胧。

  

友人寄白话诗见怀，试袭其意约为一律

晨曦微现晓星残，半卷湘帘独倚栏。往事暗凝花上露，韶华空叹镜中鸾。

几回蝶梦云山隔，一夜瑶筝玉指寒。遥望南天天尽处，昨宵月色可同看？



有感

生是幽燕客，能无慷慨心？风云思际会，世事入沉吟。

大海波澜动，长城岁月侵。扶桑东望处，冷日正萧森。



无题

渺渺溪村没野禽，嶙峋翠嶂起烟浔。青山菊酒白云兴，紫陌桃花绿绮琴。

梦不由人难再续，楼堪纵目且重临。嚣尘十载情怀减，如许风光只一吟。



五律

流水去何急，闲愁不可量。莺花才几日，风雨已重阳。

对菊思卿瘦，浮杯纵我狂。此情成永疾，日夜在膏肓。



过嵩山

客路千山过，嵩高信壮哉。浮云生涧底，归鸟度岩隈。

影扫中州暗，峰裁碧落开。今宵还独宿，乡思亦崔嵬。



秋感

怅望清秋又一年，此身依旧似南冠。千山木落征鸿尽，万劫尘翻野马寒。

有技屠龙临碧海，无方售世换朝餐。逢人怕问途穷泪，推说西风射眼酸。



也题青冢

飒飒荒坟草木秋，楚云黑水两悠悠。汉皇自有平戎策，从此匈奴也姓刘。



集东坡诗寄蛰堪兄

芒鞋不踏利名场，冷淡为欢意自长。故就明窗书小字，好纫幽佩吊沉湘。

不惊渤噬Ｌ锉洌倦醉佳人锦瑟旁。才大古来无适用，坐看百物自炎凉。



书扇寄盛元兄

邂逅京华一笑中，云天极目仰飞鸿。胸吞彭蠡波澜阔，笔撼匡庐气势雄。

闻道有心眠北牖，岂能无梦伫南风。为君著意裁新扇，千里炎凉自可同。



虞美人花

翩跹翠叶舞罗裙，露蕊离离带泪痕。竹帛空言霸王业，江山安抵美人恩。

故知造化含深意，遣此仙葩寄艳魂。香径徘徊何怅惘，年来怕见有情根。



泰山极顶与力夫留连半日有作

奇峰万仞绝红尘，联袂天阶酒半醺。弃我山颠独枕石，知君梦里亦生云。

参差殿影依岩立，迢递钟声隔涧闻。莫怪啼鹃催不起，仙都谁不醉氤氲。



乙卯秋日崇学招饮醉不能归戏作打油二十韵自嘲

老友招朋饮，相呼聚一楼。肴甘五花肉，酒爱二锅头。

把盏酬知己，开怀遣素秋。性憨还逞量，口拙也飞筹。

旧雨频相劝，深杯每自周。不知舌渐短，但觉话添稠。

称姓错谁某，抽身不自由。行如八卦步，喘若四更J。

玉笛鸣双耳，金星眩两眸。怜君轻胜鹤，拖我重于牛。

欲效诗仙李，翻成醉鬼刘。已然忘世界，岂止是烦忧。

窗黑天难晓，头昏痛欲瘳。满堂沉寂寂，遍体冷飕飕。

寻水依床起，扶墙似梦游。暗惊非故宅，默想此何州。

昨夜忽成忆，余腥尚在喉。枕边陈袜履，地上乱衾绸。

意切主人问，心豪客语遒。生年三十六，本是醉乡侯。



喝火令

乙酉孟秋与力夫江南凌寒泛舟莲花池凌寒以竹笛吹姑苏行

之曲助兴赋此以记

    水枕销残暑，舷窗仰覆庐。小舟今夕得清娱。身与碧波摇荡，鱼鸟试相呼。    翠叶连裙幄，娇花腻雪肤。乱荷成阵倩谁图。风轻，绿杨疏。笛声吹梦，一霎到姑苏。



西山步月

长风吹冰轮，悠悠出东岭。辉光如水光，摇荡万千顷。

即此忘烦忧，披襟浴清冷。俯仰皆空明，银烛无须秉。

鱼鸟俱悄然，同游惟我影。对此竟忘归，溪声漫相警。



晦窗以黄龙瀑醉翁操见寄赋此以呈

匡庐多胜概，尘外羡优游。逸兴悬飞瀑，高怀藐素秋。

诗传流水韵，千里感清幽。欲揽徒延手，泠泠不可求。



古城村有双古松远望如城门村因此得名今村委会索题言松已枯死

曾经并立荫孤村，傲雪凌霜几百春。岂料三山移翠盖，只留双干阅红尘。

枝归老鹤应无日，形作蟠龙尚有麟。古意休嗟零落久，寻根又见太平人。



秋感四首步黄仲则都门秋思韵兼谢晦窗唤云

如林广厦势摩空，迢递宫墙映日红。天幻云峰千载共，风催商气九关通。

高门惯见淮南犬，新路何须冀北骢。四十余年闲岁月，侧身闹市作壶公。



无边秋色冷燕京，回首浮生感慨并。对酒情怀狂阮籍，著书岁月老虞卿。

梦中寥落孤鸿影，檐外飘萧乱叶声。难觅星槎泛河汉，升沉不必问君平。



展卷无闻破柱雷，书余退笔已成堆。难于盛世谈忧乐，且共清风赋去来。

宝剑自须和血铸，散材不必倚云栽。胸中十万浣花锦，只为佳人作剪裁。



鹪鹩随处可迟，斗室依然抱素丝。款段红尘时下客，蒹葭白露梦中诗。

谁听梅韵连三弄，自写兰亭换一炊。却喜吟边鸥鹭友，云笺常代陇头枝。



读无欲斋吟稿书赠天游兄

浮岚积翠掩颍君在巴山第几层？渺渺诗鸿云外影，幽幽书屋雨中灯。

崇岩立壁知无欲，韵字撑肠出有棱。想见江声时入户，闲鸥野鹭自为朋。



清平乐

    为谁病酒？小阁灯如旧。但把来缄凝视久，认得吻痕封就。    天涯几个秋冬，伶俜独守窗栊。无奈骄阳似火，冰花难嫁薰风。

              

乙酉十二月五日诸友驱车来京小聚，欢饮竟夜，转战多家

酒店，及至酒醒已在河北省境，自觉荒唐，戏赋一律为记

生迟难与子瞻游，且把弟兄当子由。缘分暂酬千载愿，樽共贺四时周。

昨宵纵酒歌燕市，今晓扶头醒涿州。回首F[三百里，已忘何处换貂裘。



偶忆少陵《不见》诗乃次其韵有寄东遨兄

鹿马当年事，谁能赋此哀？从来桑海变，不碍水云才。

冒雨临巴峡，飞花纵酒杯。偕游多少事，都向梦中来。



读天放诗知其生日到次韵为贺

依人我赋仲宣楼，破浪君乘元种邸Ｍ斗种辉凳磊落，浮杯更爱酒风流。

每因红粉传新句，未许乌纱换旧头。今日远祈生日喜，真情不必字间求。



步东遨兄行云诗韵

真龙归去久，攀附恨无由。梦恋君王榻，名虚隐士丘。

清风方欲起，阴影已先流。昨夜倾豪雨，汪洋没野畴。



谢堂、蛰堪、晦窗、雪樵以酬和诗见示步韵为和

云边逸兴接天浓，莫道明时有不容。每遇高朋邀白酒，常闻大吕应黄钟。

奚囊已被烟霞足，鬓雪还蒙岁月供。他日谁招舞雩会，清风千里定相从。



咏梅赠刘甲夫景红梅伉俪

照眼瑰姿幻抑真？罗浮回首已千春。芳心不恋瑶台露，素袜重寻世路因。

天予霞裳增妩媚，风来绣户度清新。刘郎不用修金屋，胸有溪山迥六尘。



听伯元兄谈佛时值京城大雪限压窠字

居士无须载酒过，谈经差拟病维摩。才聆佛法开心智，便遇天花试绮罗。

匝地未妨光璀璨，回风还作舞婆娑。此身浪许同清洁，输与群虫寄做窠。



清明前一日晦窗来京小酌之余相约赋此

忧深不觉万花辰，只劝壶中潋滟春。都邑已亡千岁郭，羲和犹骋九天轮。

横流他日成沧海，倦蝶先期作化身。珍重今宵能此会，裁诗聊记帝乡尘。



车过西安知新河在此无暇一见聊寄长句

箫吹鹤背荡天魔，几度云鸿到短阿。未面也能成旧雨，裁诗可代会新河。

崔巍过眼高城在，迤俪随车远峤多。把酒论文知有日，今朝不唱渭城歌。



电视新闻报道京城某中年男子车祸遇难法院判决赔偿四十一万

元，而同车遇难的农村女孩仅或赔偿十七万元，感而有作。

户籍生来定此身，敢因农业怨双亲？问谁另眼筹奇策，视我同胞作贱民。

横祸已然摧血肉，判词犹为送悲辛。劝君转世不须急，静待九州桑海新。

                                                                               

六月三日叶凝秋兄招饮，余与燕兄江南同往，席间燕兄

口占七排一首大家相约步韵，叶兄先成余次日乃就

胸中湖海欲吞江，吐出波涛撼北窗。欲挽风骚归落寞，故将金石作舂。

郑声已废红牙板，春酿还倾白玉缸。莫道吟怀忘蜀魄，要将醉语傲秦邦。

浮云久识千年幻，烈日焉能百草降。且向汀洲偕野鹭，闲看堂庙闹村础

君探碧海明珠出，我愧黄钟寸梃撞。赖有清才堪夺锦，忽然奇气上眉庞。



读《聊斋・罗刹海市》篇口成

美丑皆颠倒，滔滔举国狂。国狂还有处，岂止是蛮方。

白鸟栖深树，青山隐夕阳。此间原可醉，不必看跳梁。



步唤云丙戌生辰原韵

迢递琼楼碧落参，冰弦常使白云惭。月边蝶梦三生淡，尘外莲花六月酣。

沤沫已知他日劫，书痕还看旧时r。清才料是天难掩，自制新词欲出蓝。

                  

普陀山纪行兼赠子逸兄

莲台不畏岛云蒸，大士高居几百层。四面潮音来浩瀚，半空寺阁倚颉

西天初觉尘埃远，东海还宜鸥鹭凭。为喜诗缘生佛国，安排韵略与新朋。



途中小酌有寄

松江灯火普陀渔，又向宁波暂驻车。梦里山川飞蛱蝶，酒边风雨战棕榈。

螯分越海霜前蟹，鳞煮凫溪贡后鱼。把盏还思别时意，裁诗聊代大雷书。



西湖茶座小憩偶成

波光淡荡岭云浓，遥望南屏忆晚钟。堤上游人犹络绎，水边清茗任疏慵。

微情要待闲中悟，异境多从客里逢。为爱天堂听软语，故将熟路问吴侬。



游云台山

悬梯曲折伞缤纷，笑语喧声处处闻。几点秋英黄烂漫，满山雾雨绿氤氲。

危岩有罅皆成瀑，老树无花亦沁芬。行至溪源人渐少，浮天峰影淡如云。



晨游影寺

村鸡唱晓宿酲醒，山色迎人满眼青。丹柿如霞围野寺，金风若梦送檐铃。

晶莹十里泉无垢，幻化千般石有灵。闲上林边最高阁，心经说与老猿听。



黄果树瀑布下有作

昔日娲皇补未全，苍穹依旧裂黔天。飞湍扑地雷霆走，喷沫排空雾雨旋。

不必循源窥上界，但来饮涧续前缘。知君也是瑶台谪，半作清流半化烟。



临江仙・用江南咏梅韵

    竹外一枝红萼绽，芳辰暗领春风。江云漠漠雪初融。依稀鸿向北，寂历水流东。    曾是翠樽容易泣，奈何今古还同。罗浮山下忽相逢。禽声惊梦断，缺月正蒙胧。



与诸友过杨歧山独自先下

岩壑参差草木馨，时闻墟落有鸡声。湿林不雨仍淅沥，返照无人犹晦明。

境静何妨歧路远，风和更爱晚云轻。世间多少悠然意，难得今朝做独行。



游三清山

心底清愁何处销，短筇相伴上i。空中峰影浮云淡，石上仙踪劫火遥。

大雾缘林凝作雨，飞湍随壑汇成潮。山巅更有天风烈，惠我高寒与寂寥。



山行至涵星池畔天气突变怪象叠出赋此以记

阴风恻恻起岩隈，黑雾弥空拨不开。岂是狞魔身后伺，时闻怪叫耳边来。

深池浪涌惊心黑，高岭松吟动魄哀。试向混茫寻道路，未因迷境扰灵台。



五月京城诗会诸师友佳作叠出余则诗思全无唯艳羡而已今日偷闲试赋三章以记

大雅沉沦久，何方觅正声。清怀天浩邈，前路雨纵横。

廊庙诚无具，江湖自有盟。京华高会处，晓色上危旌。



徒拥河山阔，高城竟自摧。洋风侵阆苑，野马暗兰台。

宝鼎归何日?昆池只见灰。百年多少事，回首不胜哀。



凤阙今无夜，群星灿碧穹。缘何云欲立？高唱起天风。

笔下千秋气，樽前百丈虹。休言春已尽，此兴夺春工。



步韵和青凤

几载诗鸿缔故知，相逢犹恨见来迟。茶烟缭绕红牙板，花气回环白玉卮。

当日楼台连语笑，今朝烟雨隔兰芝。秦淮灯火瓜州月，试向幽窗一梦之。



步韵和叶凝秋

诗在重霄酒在襟，当时闲话忘更深。缘何一见交青眼，只为三生共素心。

紫陌红尘留我意，白山黑水记君吟。言欢把臂期来日，且向灯前自试琴。



雪樵将有欧洲之行戏赋长句相送

山海无须计迩遐，壮游今日有云槎。借他化外西洋景，娱我天朝上苑花。

多瑙烟波罗马月，巴黎歌舞柏林霞。遥知满载而归后，会展行囊慰井蛙。



溪洛渡工地

势蓄千寻上，源开万里东。何须夸息壤，人已胜天工。

逝水穿岩急，奇峰戛日雄。新林遥望处，怀想古葱茏。



因蜀滇之游得与陈永正先生相识蒙其以墨宝见惠并填词见赠赋此为谢

宇内声名在，今朝始识荆。奇书惭厚贶，雅谑感温情。

粤海鸥波远，燕山蝶梦轻。别来频怅望，岭表白云平。




海滨有寄

凉云来不尽，谁共海风秋。徙倚平沙际，闲愁乱入眸。

遥知玉楼梦，应逐此间鸥，相与烟波里，飞飞得自由。

登山海关

云涌危楼上，沧桑会此间。潮声喧浩瀚，野色幻斑斓。

凭吊情何在，翻修日不闲。当年征战迹，已是几增删。

有怀
　　边城遥隔三千里，酒债新添一百寻。难与名流喧盛世，空将雅抱付长吟。
　　天涯无主琼花泪，日暮穷途词客心。同病相怜不相见，飞鸿欲寄乱云深。
　　口占
　　肝肺如冰雪，云霞寄性情。伯牙空自许，流水倩谁听。
　　忍看荆山玉，招来刖足名。千金虽可得，难赎子期生。
　　风
　　缘起青萍末，浮沉幻此身。愿酬宗悫志，羞伴庾公尘。
　　天籁因谁响，山林待我春。清怀安可御，列子漫摇唇。
　　题南海蝉蜂
　　何年蝉骨幻奇峰？独立天涯扫碧空！烟雨纵横孤峤外，鱼龙出没乱涛中。
　　仙乡若梦行难到，顽石成灵意可通。谁纳须弥于芥子，案边闲坐赏玲珑。
　　莲花教主命题国画石-野旷天低树
　　造化何心幻此乡？无端石上起苍茫。低云舒卷连天地，古木飘零说海桑。
　　作画岂劳洪谷子，拜兄要待米元章。遥知教主多风雅，今日题诗约一觞。
　　登高用丞字韵
　　石径同谁上，嶙峋一百层。诗思红叶粲，心境碧天澄。
　　菊蕊随元亮，茱萸感右丞。深杯宜共饮，裁句觅吟朋。
　　军花
　　举止含英气，戎装映柳眉。宝刀秋瑾意，金柝木兰辞。
　　素手开营垒，红颜拥战旗。从来投笔志，不必属男儿。
　　步狂醉卿卿病中有感诗韵
　　荆云遥望意悠悠，却忆年来共唱酬。素扇风凉江夏枕，清才絮咏谢家楼。
　　捧心有疾诗为药，访戴难行雁做舟。何日旗亭同画壁，浮杯直到月如钩？
　　五律
　　流水去何急，闲愁不可量。莺花才几日，风雨已重阳。
　　对菊思卿瘦，浮杯纵我狂。此情成永疾，日夜在膏肓。
　　秋兴二首
　　愁绪如烟思不禁，寒窗掩卷自沉吟。满城风露斜阳冷，万户秋声落叶深。
　　尘世有谁赓白雪？斯文无地觅黄金。著书难作~盐计，萧瑟虞卿日暮心。
　　八月秋高风怒号，随风落叶势如潮。西风落叶鸣萧瑟，黄卷青灯对寂寥。
　　把酒谁知浇块垒，谋生自叹走尘嚣。商声阵阵衣衾冷，醉看遥天转斗杓。
　　潭柘寺紫玉兰花皆并蒂又名二乔玉兰
　　东吴割据付江潮，赤壁烟尘一梦遥。豪俊已然归寂寞，美人依旧斗妖娆。
　　并肩酒晕生冰颊，比貌罗衣胜紫腰。游客无心询旧事，香风成阵尽魂销。
　　偶成
　　万岁山呼不复闻，红来紫去几番尘。卢生旧梦原非幻，皇帝新衣岂是真。
　　古殿森森余反照，长街漠漠渐回春。青梅煮酒邀今雨，闲话英雄与寡人。
　　有寄
　　云鸿高举渺清秋，自叹离群独滞留。夜雨青灯书引睡，西风黄叶酒忘忧。
　　蹇连困我三千日，潇洒输君一百筹。欲寄新诗难出手，含毫窗下正夷犹。
　　寄蓬客
　　此心欲逐暮云飞，江东傍落晖。楚雨燕风诗梦远，菊霜梅雪岁时违。
　　君逢盛世为蓬客，我向天街做布衣。流水高山千里共，手挥鱼雁作金徽。
　　元日作
　　未曾击水三千里，已负流光四十年。娱彩怕看新日历，画眉羞对旧花钿。
　　城根几处余残雪？爆竹谁家破远天？从此无心弄闲月，夜来壁上响龙泉。
　　也步慕容赠潘乐乐韵，无非借杯浇垒之意
　　术与时乖百不能，浊醪入腹久蒸腾。诗才空负屠龙技，犀炬难为照鬼灯。
　　漫道人生终有尽，须知天命本无凭。千秋依旧鸣精卫，瀚海波澜任几层。
　　雨中过三山岛观海
　　鸥声吹梦绕f岩，迎面凉风裹白烟。春雨正酣云似墨，鱼龙欲起浪摇天。
　　星槎已去三千岁，海市空迷四十年。半世回眸如一瞬，人生谁及到桑田？
　　客中作
　　萧条客馆雨声频，潮气侵帘冷逼身。时近立冬犹作雨，人逢失意最思亲。
　　难求蝴蝶传乡梦，惟见衣衫鹇烦尽＜挠锕式恍莨夷睿此行销尽旧天真。
　　襄阳古城闲步
　　山起南城横s首，江流北郭下渔梁。卧龙跃马遗踪远，解佩沉碑旧话长。
　　漠漠低云连古渡，喧喧归鸟带斜阳。汉w把酒西风软，堤树无风叶自黄。
　　米公祠
　　山林城市里，粉壁隔尘嚣。深院余黄叶，虚廊覆绿蕉。
　　高人虽鹤化，妙墨尚龙跳。遗迹摩挲遍，心驰千古遥。
　　忆旧
　　却忆东城会，轻雷过酒家。云垂千户雨，伞放一街花。
　　芳意藏秋水，冰颐拄笋芽。春心自多变，转眼又飞霞。
　　余昔日曾在宣武门随康雍先生学书，今欲访之因无地址只好怏怏而反
　　自叹年来百事慵，一春庭院落花封。难将笔墨追新进，且托诗思忆旧容,
　　立雪每怀宣武地，卧云空对翠微峰。今朝载酒寻杨宅，门在城南第几重？
　　有感
　　昔日硝烟恨未平，妖氛重又起东瀛。狼心嗜血终难改，蜮口含沙更可惊。
　　故土虽然收北满，冤魂犹未报南京。久怀甲午当年耻，何日凌波剪巨鲸！
　　题楚人所画山水
　　清风满纸逐人来，大水奇峰望眼开。岭涧皆为心底境，楚人本是画中才。
　　一襟气韵凭挥洒，万里河山任剪裁。我亦胸中有丘壑，何年得意吐崔巍。
　　题石澍画江上行舟图
　　潮涌江天阔，轻舟自在行。帆张如翼展，浪破若犁耕。
　　山色供吟兴，鸥声伴水程。今宵何处泊，落日满江城。
　　兰亭序集诗
　　放游春至后，峻岭日初临。风静带兰气，亭虚抱竹阴。
　　流觞随曲水，娱兴足幽林。骋目观长宇，欣然无古今。
　　张猛龙碑集诗
　　西山秋露冷，落照满孤峰。归鸟沉千壑，长风响万松。
　　深岩黄叶积，幽谷白云从。爱此霜天净，优游兴正浓。
　　正月初五京城醉归口占
　　华年如梦付红螺，美景良辰又奈何？一路雷声闻爆竹，万家灯火灿银河。
　　长街削面风犹冷，短发宽心色未皤。却笑西山孤鹤在，寒枝立尽不成窠。
　　梦中得“岁月因诗废”一句，枕上再续成篇
　　枕上容予懒，春回昼渐长。雪庭融鸟迹，风户度花香。
　　岁月因诗废，名心为酒荒。故人今久别，怕见问行藏。
　　无题
　　狂风昨夜折江兰，怅望江皋忆昔年。绿绮情怀锦城酒，青山词赋浣花笺。
　　秦楼人去空残梦，蓬岛云横属别天。向晚欲归芳草漫，一川烟雨隔啼鹃。
　　元夜偶作
　　节到元宵灯满街，家家户户绮筵开。烟花乱泻流星雨，爆竹频惊灌耳雷。
　　桂魄初圆明月上，春装新试丽人来。萧斋且做妻儿伴，也泛葡萄滟滟杯。
　　江南雨兄千斤生日,赋此为贺
　　词客名声在，生儿亦雅娴。高林多韵语，新干渍诗斑。
　　言语含羞怯，瞳光转黠顽。明朝飞雪吻，会咏一开颜。
　　槐庵先生挽诗四首
　　东风昨夜送华颠，啼尽春鹃唤不还。万卷清诗留海内，一生剧迹驻人间。
　　灵前蜡炬思风骨，窗外尘埃笑触蛮。回首辽天倍惆怅，悠悠渐远白云闲。
　　身先百花一日生，笔端五色本天承。旗亭画壁流歌板，夜雪寻梅唤酒朋。
　　山水当年曾有约，音容从此却无凭。鸟声犹学诗人调，门外高吟上紫藤。
　　浮云飘渺幻奇峰，尘世何人识华嵩。身似骊珠沉碧海，书存剑气接苍穹。
　　清和潇散钟王韵，淡泊孤高欧风。每忆当时问遗字，弥留不语只书空。
　　人生几度短长亭，廿载师缘一梦醒。问字当年能载酒，聆言何处更趋庭？
　　莺声婉转伤零落，山色从容入窈冥。此后不堪寻故地，西州岁岁柳丝青。
　　槐庵遗诗书后
　　手写遗诗字迹遒，淡然似水话归休。达人早已勘生死，后学安能释去留。
　　今夕无眠思往事，他年有泪洒西州。春来依旧随春去，每到花朝会倚楼。
　　附槐庵遗诗
　　世事本虚无，此生原暂居。人皆嘲我懒，我却笑人愚。得陇还望蜀，求熊又冀鱼。何如高枕卧，万类不相于。
　　谢眉子惠寄新茶
　　年来诗债已成山，只为贪杯总欲眠。吟兴几时生醉后？玉人千里寄明前。
　　新芽曾润春山雾，活火还烹月涧泉。入腹三杯腾爽气，挥毫犹带九江烟。
　　书扇寄鄱湖野人
　　西山遥望楚天云，风物时时入梦新。雨过匡庐千嶂瀑,花连彭蠡九江春。
　　山川灵气钟吟客，鸥鹭盟心缔野人。千里飞鸿传一扇，知君要障庾公尘。
　　七律寄远
　　相逢萍水亦堪盟，十里春光分外明。山似丹青宜纵目，花开红紫不知名。
　　维舟已唤杨梅酒，对语还闻柳岸莺。每忆长堤分袂处，烟波回首一鸥轻。
　　《寄远》诗本事：己卯春日因公赴杭，有一天到快餐店就餐，值餐厅客满，正踌躇时忽见里面一个女孩对我招手，当时还以为是他乡遇故人，走进方知全不相识，只是她自己占着一张桌子，旁有空座，闲谈中得知她叫芬，上海人，在杭读书，店主是她哥哥，芬很热情，自称对杭熟悉，第二天给我当了一天导游，回家后通过一次信，就再没联系，日前忽然又接其来信，要写当时情景，遂赋此作答。芬家在上海梅陇，她用上海普通话说梅陇俩字很好听，当时曾想方设法让她说这俩字。不知她是否明白。
　　雨中小酌
　　青山隐隐掩空鳎潮涨湖渠细浪平。堤柳临风如滴绿，街花带露欲倾城。
　　巢中宿鸟思晴日，窗外佳人隔水晶。今夕微凉宜试酒，明朝可有卖花声？
　　与三峡泛舟
　　千山划断一江开，禹迹峥嵘何壮哉。城郭尽随江浪动，峰峦时被峡云埋。
　　昆仑雪水西陵雨，荆楚风烟北客怀。屈宋今宵应入梦，漫川诗兴起崔巍。
　　江边与东遨、燕婷、三江、碰壁小酌
　　此心常慕会稽风，几度兰亭入梦中。盛事不愁千载远，清游今得五人同。
　　樽前炉火鱼汤沸，檐外江波暮色融。往日神交今日会，诗思酒意两朦胧。
　　寄紫罗兰
　　雁阵何时起？危楼倚暮寒。欲书青玉案，遥寄紫罗兰。
　　塞北云容淡，京西暑气残。今宵难入梦，风雨满长安。
　　王震宇兄携先师槐庵夫子大人诗稿索跋，感而赋此（甲申六月十四日）
　　胸中诗赋问何如，纸上烟云看卷舒。手泽重温人去后，程门却忆雪飞初。
　　绛纱映日扶风课，黄叶铺庭载酒车。欲跋遗篇倍惆怅，音容可待是华胥。
　　杜若寄白话诗见怀，试袭其意约为一律
　　晨曦微现晓星残，半卷湘帘独倚栏。往事暗凝花上露，韶华空叹镜中鸾。
　　几回蝶梦云山隔，一夜瑶筝玉指寒。遥望南天天尽处，昨宵月色可同看？
　　有感
　　生是幽燕客，能无慷慨心？风云思际会，世事入沉吟。
　　瀚海波澜动，长城岁月侵。扶桑东望处，冷日正萧森。
　　无题（甲申）
　　渺渺溪村没野禽，嶙峋翠嶂起烟浔。青山菊酒白云兴，紫陌桃花绿绮琴。
　　梦不由人难再续，楼堪纵目可重临。嚣尘十载情怀减，如许风光只一吟。
　　无题
　　空街皓月转三更，独坐清宵意自惊。砌下蛩声终夜唱，眼前树影半窗横。
　　彩云空幻阳台梦，碧水难通洛浦情。一曲蒹葭多少恨，几番欲诵泪先倾。
　　过嵩山
　　客路千山过，嵩高信壮哉。浮云生涧底，归鸟度岩隈。
　　影扫中州暗，峰裁碧落开。今宵还独宿，乡思亦崔嵬。
　　有寄
　　岁月去如流，凭栏独溆啤３そ只埔堵遥遥岭白云浮。
　　海角飘零客，京华寂寞秋。奈何江海别，只为稻粱谋。
　　秋感
　　怅望清秋又一年，此身依旧著南冠。千山木落征鸿尽，万劫尘翻野马寒。
　　有技屠龙临瀚海，无方售世换朝餐。逢人怕问途穷泪，推说西风射眼酸。
　　甲申十一月二十八日与江南至卧佛寺探蜡梅，芳蕾满树，皆未放也，十二月与藉舟停云重访，只有几树初开数朵，赋此自嘲
　　残雪铺庭欲没鞋，檐铃断续响空阶。霜风不定香难觉，蜜蜡初凝蕊未谐。
　　可是芳心期蝶梦，懒将情愫对吾侪。寒山两度寻惆怅，应笑诗人有别怀。
　　前作蜡梅诗莲舟见和，步韵作答
　　蕊寒香冷奈何卿，心旆摇摇不可擎。月转罗浮当日梦，风喧梵呗此时情。
　　长廊迢递檐铃寂，残雪依稀指爪轻。点蜡成花终胜泪，裁诗更喜作鸣嘤。
　　甲申夏应三江有月之邀赴三峡得与众诗友相识，其后东遨兄三江兄几度来京小聚，日前三江才走，东遨兄又至，赋此以呈
　　一船烟雨过西陵，几度风云聚北京。山水本因诗酒设，关河安阻鹭鸥盟。
　　胸中意气千杯尽，身外鸿毛万事轻。只恨眼前招不得，当窗明月自西倾。
　　口占步方知晓寄紫蝶儿原韵
　　翩翩紫蝶玲珑玉，今日方知都是渠。天与清才堪咏絮，身居幽室可温书。
　　莺花世界原多彩，桃李生涯信不虚。闻道江南春渐暖，清波必有化龙鱼。
　　步晦窗主人红梅原韵
　　袅袅幽怀可得闻？笛音三弄正思君。孤山迢递来清梦，千树缤纷幻彩云。
　　香过石桥风未定，晕生芳颊酒微醺。当时携手西湖路，曾约同探苏小坟。
　　夜读仰斋先生红梅诗，感而有作，仍步原韵
　　每忆霞裳绛雪，迩来心事与谁同。香生瑶席词空在，雾锁罗浮梦不通。
　　春信未随风信至，江声岂与笛声终。他年还恐相逢日，和靖衰颓已似翁。
　　乙酉除夜用楚愚兄原韵
　　九霄雪影送余寒，万户鸡声叩早安。千里烟花销永夜，天涯游子抚刀环。
　　水仙已报呈金盏，柏酒何辞倒玉山。更愿诸君多顺意，明朝静待五云还。
　　果勇先生五十生日索赋口占以赠
　　闲云舒卷任浮沉，天命如何已会心。岂为华年伤锦瑟，但凭流水洗尘襟。
　　沧桑未改春秋盛，桃李应知岁月深。今日清樽堪作寿，苍松不畏雪霜侵。
　　偶忆少陵《不见》诗乃次其韵有寄东遨兄
　　鹿马先曾赋，无须后世哀。从来桑海变，不碍水云才。
　　冒雨临巴峡，飞花纵酒杯。偕游多少事，都向梦中来。
　　步东遨兄行云诗韵
　　真龙归去久，攀附恨无由。梦恋君王榻，名虚隐士丘。
　　清风方欲起，阴影已先流。昨夜倾豪雨，汪洋没野畴。
　　咏梅赠刘甲夫景红梅伉俪
　　照眼瑰姿幻抑真？罗浮回首已千春。芳心不恋瑶台露，素袜重寻雪国因。
　　天与霞裳增妩媚，风来绣户度清新。刘郎胸次敌金屋，丘壑棱曾更绝尘。
　　丙戌元日夜独酌步晦窗炊字韵
　　爆竹声消近子时，案头香动早梅枝。天街细雨桃花绽，琼岛春波画艇驰。
　　绮思恍如槐下梦，修桐正作酒边炊。年来醒醉诨难辨，鸥鹭翻知我是谁。
　　鄱湖野人以七律见赠并由德胜兄书为条幅见惠次韵为谢
　　应是东君著意为，雁书春雪正同时。一笺妙墨惭鹅报，三复华章忆虎痴。
　　浪涌鄱湖常入梦，笛凝燕市不堪吹。凭栏怅望烟霞远，心似浮云忘所之。
　　丙戌元月十三日一得兄以春后又雪诗见怀次韵以答
　　京华一别三千里，言笑萦怀几百天。想见天公知我意，故教玉屑拍君肩。
　　彤云泼白匡庐底，落日飘红凤阙边。便欲西窗同剪烛，倾樽商略买山钱。
　　得晦窗诗知江南清晓青凤相聚金陵再用前韵以寄
　　华笺千里到山庵，想象俊游心亦贪。身似残冰凝日下，梦如春雨过江南。
　　乌衣巷陌诗曾忆，金粉秦淮路未谙。只盼诸君多唱和，好凭雁字味馀甘。
　　唐音阁夫子手书七律条幅见寄次韵为谢
　　春泥连日滞萧庵，病眼依然见酒贪。天有雁声争赴北，身无鹏翼枉图南。
　　韶华已向闲中远，世路难从醉里谙。却感诗翁多慰意，相期烹茗话清甘。
　　天游兄以有恨诗两篇见寄次韵作答
　　云笺次第过岩阿，都是人间带恨哦。帘外清江流不尽，镜中黑发看无多。
　　销忧自可耽春酿，观局谁能到烂柯。今古茫茫天地阔，生民似蚁任旋磨。
　　也写黄河入海口
　　九曲萦纡久，终于破故疆。蜿蜒辞涧壑，浩荡接汪洋。
　　回首昆丘远，扬波世路长。沧溟谁是主，于此待龙翔。
　　近日喜英仁德启宇世广诸兄先后有诗见示感赋
　　焚书手段弄獐才，满目新楼掩旧台。嗲话连篇名士态，洋风骀荡美人怀。
　　不闻华表鸣归鹤，偶见昆池露劫灰。冤海未平生欲海，谁知精卫独衔哀。
　　清明前一日晦窗来京小酌之余相约赋此
　　相逢正值万花辰，喜共壶中潋滟春。都邑已亡千岁郭，羲和犹骋九天轮。
　　横流他日成沧海，倦蝶先期作化身。珍重今宵能此会，裁诗聊记帝乡尘。
　　丙戌清明后一日京城小雨夹雪甘棠诗社邀游玉渊潭赏樱花相约步郑孝胥韵
　　淡白轻红绽满柯，霓裳十万舞娇娥。始知日下寻仙境，不必梅根倩睡魔。
　　廿载蹉跎真倦矣，满园灿烂奈愁何。东风老尽少年发，回首家山愧大坡。
　　满目绯云覆短墙，今朝俊赏赖甘棠。何分旧雨还新雨，要趁花香佐酒香。
　　辨蕊应疑刘梦得，赋诗谁是孟襄阳。醉余我暂忘孤闷，且伴诸君纵笑狂。
　　名园闲踏软红尘，带露芳菲触目新。蝴蝶不传泉下梦，山樱只报世间春。
　　君能有道忘千虑，我已无方寄一身。为托来生同草木，今朝试作惜花人。
　　未及春初看乍开，翻红坠素已成堆。纷纷雨雪来三月，小小沧桑又一回。
　　雾散洲前空远浦，车听苑外响轻雷。仙缘自古多飘渺，惆怅陈王枉费才。
　　酒诗
　　四月九日中午，红叶自苏州来京邀饮并以名茶见赠，自言以后长住京城，晚间伯元置酒再饮，十日晨红叶来电称昨夜大醉，现在尚不能起，真率性友也，因口占一律以寄之
　　行踪初践九衢尘，回首江南远故人。梦里依稀香雪海，囊中馥郁碧螺春。
　　从今长伴如花眷，他日还多爱酒邻。信是有缘千里会，昨宵先识醉中真。
　　岷峨刊庆二十周年应邀赴成都与会行前先寄一律为贺
　　西望长恨一缘悭，几度吟魂伴杜鹃。薛井流风金顶月，草堂胜迹锦江烟。
　　山川毓秀三千里，韵略承辉二十年。待驾飚轮与高会，浣花溪畔吊前贤。
　　叶子来京于莲香园设宴拜师赋此共勉
　　三月京华柳带烟，新荷未展叶拳拳。劫馀岂有扶风帐，世上偏逢立雪缘。
　　勤礼碑前云aΓ玉H山上月婵娟。吾华多少前贤在，共沐流风自此筵。
　　寄分手者
　　君言蜡炬作新灰，我寄文章佐旧醅。世事已随蝴蝶梦，箫声何恋凤凰台。
　　当时行迹常相碍，从此心机不费猜。天欲成人方设劫，漫将眉宇锁馀哀。
　　后海泛舟
　　两岸人声动晚禽，雨馀柔橹荡幽深。灯拖倒影分天水，笛奏清音接古今。
　　赤壁烟波苏子赋，秦淮歌舞杜郎心。叩舷不必论何夕，一样临风秉素襟。
　　友人携数名家见过席间雷雨忽降口成短章
　　帘幕风吹满，楼头宴乍陈。电光穿夜色，雨脚净街尘。
　　我有青梅酒，谁为失箸人。雷声不知趣，灌耳一何频。
　　步唤云丙戌生辰原韵
　　迢递琼楼碧落参，冰弦常使白云惭。月边蝶梦三生淡，尘外莲花六月酣。
　　沤沫已知他日劫，书痕还看旧时r。清才料是天难掩，自制新词欲出蓝。
　　红叶陪友人作
　　缘出宫沟意未央，幽怀题处墨痕香。霜风历尽心犹赤，雁阵飞残梦正长。
　　才似春花能烂漫，性如秋菊爱清凉。引来杜牧殷勤甚，也为停车赋短章。
　　闻红叶传诗知其与竹香订婚有贺
　　清秋万壑灿霞烟，红叶题成缔绮缘。日下最宜张敞笔，案头更见孟光贤。
　　诗云钟鼓乐斯喜，易曰乾坤定此天。我乍得笺何所贺，祝花常好月常圆。
　　和世广兄祭亡龟韵
　　闻道波臣寿数长，支床廿载未曾伤。应知东海归无日，故认西天另有堂。
　　微命同谁言眷恋，萧斋亦自味沧凉。更怜水陆皆污染，何处投生返旧乡。
　　代友人记梦
　　友人言梦见母亲孤坐白骨间，当拥抱时母亲已化为髑髅，且言三十年不肯腐烂只为等他回家见此一面，说到此时泪花泫然，记得有同学曾言交朋友先看其是否孝顺，信然，试赋一律代其记梦
　　卅年不肯随风朽，只为今宵见汝还。话语幽幽聆母爱，髑髅历历辨慈颜。
　　子规忽断三更梦，皓月寒笼万叠山。遥想双亲皆老迈，起床西望泪潸潸。
　　乘缆车上峨眉山
　　飘然一线向青冥，人在穹隆顶上行。雾障茫茫身畔起，天风猎猎耳边生。
　　云端忽现经年雪，空际时闻诵佛声。不必扶摇抟九万，回眸已脱世尘情。
　　过丹江口水库
　　闲卧清流忘帝乡，扁舟一叶漾湖光。云封万籁吟怀静，秋迥诸天视野凉。
　　莫问鱼龙何寂寞，应期风雨助浑茫。谁知今夕垂纶手，要待他年赋海桑。
　　乙酉十二月十一日晨步世广兄韵送蔡淑萍大姐回成都
　　萍踪三载过，燕市暂为家。忽起归欤叹，何曾命也嗟。
　　长风吹蜀道，晓日灿朝霞。静静草堂畔，清溪有浣花。
　　谢堂、蛰堪、晦窗、雪樵以酬和诗见示步韵为和
　　云边逸兴接天浓，莫道明时有不容。每遇高朋邀白酒，常闻大吕应黄钟。
　　奚囊已被烟霞足，鬓雪还蒙岁月供。他日谁招舞雩会，清风千里定相从。
　　秋感四首步黄仲则都门秋思韵兼谢晦窗唤云
　　如林广厦势摩空，迢递宫墙映日红。天幻云峰千载共，风催商气九关通。
　　高门惯见淮南犬，新路何须冀北骢。四十余年闲岁月，侧身闹市作壶公。
　　无边秋色冷燕京，回首浮生感慨并。对酒情怀狂阮籍，著书岁月老虞卿。
　　梦中寥落孤鸿影，檐外飘萧乱叶声。难觅星槎泛河汉，升沉不必问君平。
　　展卷无闻破柱雷，书余退笔已成堆。难于盛世谈忧乐，且共清风赋去来。
　　宝剑自须和血铸，散材不必倚云栽。胸中十万浣花锦，只为佳人作剪裁。
　　鹪鹩随处可迟，斗室依然抱素丝。款段红尘时下客，蒹葭白露梦中诗。
　　谁听梅韵连三弄，自写兰亭换一炊。却喜吟边鸥鹭友，云笺常代陇头枝。
　　紫竹院观残荷限霜字韵
　　时到新秋未著霜，堤边荷叶已初黄。满湖斑驳沙鸥梦，一夜飘零帝子装。
　　昔日汉皋曾解佩，如今洛浦枉寻芳。何须竹坞独听雨，迢递重城入望凉。
　　寄复晦窗兄
　　天末书来降素商，感君秉烛悼萱堂。虽知已跨三山鹤，讵忍轻收五色裳。
　　万里浮云空Γ千年逝水可徜徉？家慈亦隔幽明久，此际同君共此伤。
　　普陀山纪行兼赠子逸兄
　　莲台不畏岛云蒸，大士高居几百层。四面潮音来浩瀚，半空寺阁倚颉
　　西天初觉尘埃远，东海更宜鸥鹭凭。为喜诗缘生佛国，安排韵略与新朋。
　　途中小酌有寄
　　松江灯火普陀渔，又向宁波暂驻车。梦里山川飞蛱蝶，酒边风雨战棕榈。
　　螯分越海霜前蟹，鳞煮凫溪贡后鱼。把盏还思别时意，裁诗聊代大雷书。
　　天台山
　　闻道当年绝世姝，此间轻易许凡夫。光阴似水何曾止，遇合由天不可图。
　　岭际风微云Γ松根石滑路崎岖。吾侪岂是求仙客，寄兴山林诗酒徒。
　　西湖茶座小憩偶成
　　波光淡荡岭云浓，遥望南屏忆晚钟。堤上游人犹络绎，水边清茗任疏慵。
　　微情要待闲中悟，异境多从客里逢。为爱天堂听软语，故将熟路问吴侬。
　　游天台山
　　悬梯曲折伞缤纷，笑语喧声处处闻。几点秋英黄烂漫，满山雾雨绿氤氲。
　　危岩有罅皆成瀑，老树无花亦沁芬。行至溪源人渐少，浮天峰影淡如云。
　　晨游影寺
　　村鸡唱晓宿酲醒，山色迎人满眼青。丹柿如霞围野寺，金风若梦送檐铃。
　　晶莹十里泉无垢，幻化千般石有灵。闲上林边最高阁，心经说与老猿听。
　　丙戌九月七日应邀去贵州大学讲学随后赴赣拜会江西诗友十七日始还现将途中所作略加整理请诸诗友斧正
　　赴黔车上作
　　酣然一梦过千州，车外残云尚未收。岳色迎人青嶂乱，河涛涵日白光浮。
　　窗前山水开长卷，笔下文章记壮游。世路无涯人易老，历经要趁少年遒。
　　中国文化书院答贵大学生问
　　秋霖淅沥洒庭柯，勉学堂中快语多。为使风骚传嗣响，愿将锦绣荡天魔。
　　荒唐绝代红羊劫，清迥超尘白雪歌。会散时分还自笑，原来开口也悬河。
　　会后学院导游系学生金丽香邓椒陪同游天河潭溶洞舟上与二女相约口占一律换其放歌
　　龙蛇窟里乱涎流，几点幽灯照客舟。怪石已能充老魅，明犀定可见潜虬。
　　泠泠短棹因谁发，渺渺纤喉为我讴。自笑今生非智者，缘何遇水便优游。
　　黄果树瀑布下有作
　　昔日娲皇补未全，苍穹依旧裂黔天。飞湍扑地雷霆走，喷沫排空雾雨旋。
　　不必循源窥上界，但来饮涧续前缘。知君也是瑶台谪，半作清流半化烟。
　　游青岩古镇当地诗词学会陪同并设宴相待席上饶会长索诗遂以其姓字为韵口占一律
　　巷中犹诵状元谣，古镇秋深木未凋。泥瓦石墙馀宿草，绣衣银饰灿蛮苗。
　　缘何此地淳风在，应是当年劫火饶。量浅主人强敬客，苍颜得酒灿春韶。
　　与仰斋丈、一得、剑尘、剑川、水月赴丰城于桂山书院小坐当地熊校长相侯饭前依剑川兄命口成一律书赠当地诸友
　　丰城昔日蕴龙光，书院今朝沁桂香。应是千年灵气在，故教万卷雅风长。
　　胸中词赋云霞梦，壁上龙蛇翰墨场。我幸有缘逢此会，畅怀要待共飞觞。
　　仰斋丈以耄耋之龄相陪自宜春至丰城直到南昌始还途中更以诗见寄感愧之余赋此作答
　　幽居早已赋归来，膝下贤儿胜老莱。为共遨游还旧诺，不辞耄耋伴庸才。
　　宜春灯火丰城月，赣水烟波梅岭杯。每忆相携临绝顶，苍颜一笑眼纹开。
　　谒宗羽枷壬并蒙先生手书诗稿见赠赋此以寄
　　大雅今何在，幽人只旧庵。眼明书细字，身健发雄谈。
　　沾得烟霞返，须同岁月参。高城回望处，万里白云酣。
　　十五日夜与倦客、一得、眉子小酌浔阳江畔相约赋诗限压眉字
　　黔山赣水遍驱驰，又向浔阳驻一时。枫叶荻花怀旧史，湖鱼杯酒属新知。
　　十分明月西窗烛，万里长江北客诗。待到明朝相别处，琵琶不必动娥眉。
　　归途中剑尘兄有诗见寄次韵以答
　　日下闻名久，师门据上游。才华春烂漫，怀抱水清幽。
　　此际金兰契，他年岁月流。从今要常约，胜似说离愁。
　　与一得赴宜春谒仰斋丈剑尘剑川水月在此相候宜春诗词学会设宴招待汝启水击远道来会用汝启韵以记并呈仰翁
　　网上当年邂逅逢，而今负笈访仙翁。两城万里诚非远，一诺千金不许空。
　　胜友已如会稽集，深杯更趁菊花风。苍天自与诗人厚，待到期颐再拜公。
　　应殊煜邀与仰斋晦窗一得剑尘水月同游长春湖
　　山容变幻畅观瞻，紫叶红梢映碧蓝。应是秋风如宿酿，故教树色晕沉酣。
　　菊花烂漫怀重九，涧水回环听再三。最喜农家饶野味，闲斟浊酒佐清谈。
　　眉子备车游庐山倦客残醉未消勉力相陪次韵为谢
　　不顾匡庐万壑秋，乘风强自伴吾游。未凭诗力消残酒，又被霜林眩病眸。
　　道路愁随山曲折，心神怯与雾沉浮。只缘彼此同声气，欲上危颠共放喉。
　　黔赣游归无稽斋主有诗见赠勉次元韵
　　关河万里去非遥，喜见朵云来九霄。瑟瑟吟秋都邑树，悠悠撼梦蜀江潮。
　　赣黔已化清风远，胸次还需烈酒浇，他日如寻锦城卓，与君同醉不须招。
　　斋主见和再答
　　意迩何愁山水遥，幽居高卧接层霄。霞蒸书阁朝看日，风过霜林夜听潮。
　　诗吻逢秋常患燥，朵云化雨每相浇。知君亦抱冰魂朗，不必骚人赋大招。
　　听月兄挽辞
　　邂逅京华酒共挥，西陵重会雨霏微。只言鸥社同君守，岂料天心与我违。
　　海水未澜鲲已化，市朝易改鹤难归。从今怕听邻家笛，不到山阳看落晖。
　　丙戌十月一日与皎月红叶游八大处限压红字
　　崎岖石磴伴惊鸿，探胜西山兴不穷。少昊才收秋入梦，蚩尤复遣雾弥空。
　　浮图影立氤氲里，梵唱声闻缥缈中。亭午忽逢晴日出，满坡霜叶舞残红。
　　步韵谢水丫手制牡丹见惠
　　当时秃笔乱涂鸦，满纸欹零字迹斜。岂料一时荒率气，换来千里美人花。
　　灿然笑靥生红萼，掩冉脂香沁绿芽。便插瓷瓶供素案，闲斟杯酒对芳华。
　　读无为书屋诗感赋
　　风雨春归久，啼鹃尚有心。一编酬远客，三复感余音。
　　锦里烟霞灿，峨眉岁月深。安能寻蜀道，对酒听高吟。
　　过南京
　　形胜闻名久，今朝始一游。江声六朝梦，树色满城秋。
　　落日浮人海，华灯上酒楼。秦淮依旧在，寂寞独维舟。
　　东遨兄以初雪和王伟诗见示，口占一律奉和
　　瑶光玉磬动霜阶，喜见华章乘雪来。访戴难通剡溪棹，和诗聊代陇头梅。
　　翠微迢递因君起，青眼隅棱为我开，今日南天遥望处，京城障目是楼台。
　　雨中口号
　　惊风才撼树，骤雨已倾瓢。电闪疑天裂，雷翻觉地摇。
　　窗前云泼墨，街上水齐腰。块垒依然在，洪流不可浇。
　　方才京城雷阵雨初过，街头积水已淹到公用电话亭电话听筒位置。
　　醉话
　　忆曾相约话西窗，今夜依然各一方。明日千山飞落叶，此情何处是归航。
　　云鸿不送人消息，庄蝶还疑梦在亡。闻道浮生犹可再，且将沉醉换年长。
　　