草草词
  作者：name白

巫山一段云
镜里双眉冷，窗前独坐斟。等闲谁识少年心，沈吟到如今。
若许东风一见，便是人间无限。闲花过雨满园多、闲愁复如何？

昭君怨
终是约春无计，难得落花天气。雨后意微澜，燕飞还。
几度听人相唤，辞了寻欢酒伴。心事不能题，试春衣。

清平乐.雨
珠帘一泻，迷失i檐瓦。暮色苍茫浑欲下，渐渐雨声稍罢。
伊人隔水如纱，还教伞角遮些。行去谁家巷子，长街对面无涯。

荆州亭
飞入小池明镜，飞入小檐阴影。底事厌飘零，如此落花风景。
或曰闲愁无凭，到底闲愁如病。梦里唤何人，又被何人唤醒？

点绛唇
门外山高，门前一片莺声晓。斜阳树杪，三两行人渺。
旧锁生尘，新燕归来早。春了了，当时年少，昨夜风吹老。

清平乐.问梅，为眉上雪题图
君归何地？雪上还余几？不若轴中宣纸里，开谢斯人笔底。
一枝冷暖相持，一枝探过窗帷。剩有一枝淡淡，隔窗看去痴痴。

卜算子
庭井静如心，阶石青如洗。昨夜葡萄架下人，曾是谁家姊？ 
深巷与楼头，肩侧和眸底。七夕盟言记得不，今夕还余几？

醉花阴
余晖褪下春衣暖，半晌人慵懒。困起水风间，踏晚寻花，误入谁家院。
小楼一面青藤蔓，中有歌声缓。此景似当年，卿在楼台，我在斜阳畔。

贺新郎.
月失楼影寂，忆当年、那时少小，阳春方毕。空得青梅都抛弃，独我江湖浪迹。把深意、轻交来日。叹近来前尘历历，细寻思、你我已相佚。如此夜、乱催笛。原来岁月真如掷。转首间、潇湘暮霭，断舟残舴。频唤相思频唤酒，醉死何人劝责？偶梦里、重拾归舄。故宅老园皆如旧，却无人、但有熏黄壁。窗上字、似卿笔。

应天长.古书院
依依柳影门前过，销蚀铁栏斑驳锁。醉还醒，醒还卧。数数落花三两朵。
水淙淙，风琐琐。半晌行人无个。`雀园中飞惰，池边聚一夥。

南乡子
择句觅秋魂，消遣而今只旧文。但坐寒阶听雨意，闲吟、小院无人可上心。 
屐过碧苔痕，如是情怀辨浅深。欲写初心当忘矣，堪寻、点滴晶莹欲不真。

少年游.也说崔护的那点事
东风莫使闭窗衙。与我看桃花。气失清浅，色称妖娆，著雨淡些些。
底事闲愁殊未淡。还忆那时耶？那时寻常，这时寻觅，长向故人家。

水调歌头
於老街深处，有一树樱花。儿时无赖频至，攀去一枝斜。生恐主人知道，慌乱几回滑倒，亡命不辞爬。可怜花零落，点点入泥洼。当日事，今时忆，只堪嗟。何年更得归去、去谢故人家？或许故人不宥，终是自为其咎，斯丑不需遮。此意怀之久，辗转在天涯。

浣溪沙.
瘦损斜栏瘦损腮，一庭风月一庭槐。卖花女子不曾来！ 
是我楼前连巷雨，湿侬身后几层苔？当时只是一声唉。

浣溪沙.清明
白石蹊连草色轻，当时曾见路人行.铁栏杆外雨声声.
长短莺啼时入耳，两三花落未知名.合将一梦到清明.

荆州亭
惆怅何从说起，不在心头笔底。花落雨无声，一夜小窗半闭.
欲觅落红无地，欲写相思无计。只是问归期，此外侬皆知矣.

蝶恋花.寄某
此意经年耽搁久。长待窗前，绿了依依柳。何必思君兼醉酒，伤春已是腰身瘦.
自诩雕花如意手。多有辞才，好句堪盈袖。君去而今谁识某，吟诗渐落他人后.

画堂春
斜阳树底影斑斓，鸟声人语相连。几回惊起正衣冠，梦里当年。
无事常来一睡，落槐拂满双肩。春愁留取任风删，吹过亭栏。

荷叶杯
行过君家楼苑，天晚。沈醉不需归，小窗明月此何时？君不知、君不知。

溪纱.我的那些花
微雨江头一袭春，当时遗落小城邻。多年未拣碾为尘。
时去时来青石径，随开随谢百花裙。依然不见种花人。

荆州亭
生在幽人杯底，老在幽人怀里。此物最销魂，不止闲愁堪比。
你看落红一地，我看落红与你。此夕最销魂，只是当年而已。

清平乐.静静的雪 
残冬巷陌，远景堪盈握. 那次擦肩成淡泊，梦醒了无知觉. 
笛声浸入衣兜，黄昏漫过寒流. 檐下与谁听雪，睡沈浅色双眸.

醉公子 
当时谁最小，如今我先老。依旧落花天，恍然是那年。
光阴长如此，半晌人未起。柳絮掩窗台。风来信手开。

卜算子 
雪掩老城南，冬过青檐瓦。与我围炉煮薄茶，岁月杯前洒。 
多是路边人，谁是归来者？惟此深杯独可斟，一饮多年也。

卜算子 
微雨卖花声，转过长街左。又与何人一擦肩，可是当初我？ 
轻拢百花裙，小扣青铜锁。往事多於岁月时，买朵蔷薇N？

摊破浣溪沙
垂泪春藤知几株，扑窗碧紫一帘湖.今我开帘逐流去，觅归途.
恍忽花开成过去，砰然心动只当初.不可忘时终忘了，一身无.

卜算子.咏蝶赠庄丘
长夜雨声稀，陌上虫惊蛰。著我斑斓五色衣，化我逍遥客。
前梦指尖栖，今梦庄生策。看彻流年剩一瞥，飞落蓝花格。

罗咔
花开吾不待，花落不待吾。当时无所事，竟植许多株。

临江仙.别
街左无心沈默，楼前灯火琳琅。相忘此后尽浮光。依稀童话里，谁复捡行囊？
檐外白衣吹雪，回头泪眼凭窗。这冬何故太癫狂。门扉空半掩，十指握冰凉。

蝶恋花.
行尽长街心未彻，一霎西风，拂过衣襟雪。恕我不能轻一别，料无人后悄回瞥。 
枯矣柳枝君莫折，堪笑当时，故事还余热。纵有容颜青若铁，能销几个年和月？

凤凰台上忆吹箫.回乡
石板桥头，曲回小巷，雨停更紧薄裳。任老檐鸽聚，絮满雕厢。恐与旧知相见，悄转过、独倚泥墙。也伸指、哪家姓白，哪是祖堂。徨徨。光阴去也，千万片红瓦，一霎添霜。又斜晖将罢，吊脚余黄。惟念楼前木马，曾记我、倜傥儿郎？迷眸处、东窗小蘅，似在梳妆。

清商怨
樱花成阵槐花满，到此天欲晚。只是行人，依前归缓缓。
未去曾先思返。看山外、双燕飞远。遗我谁边，风雨都不管。

满庭芳.伞
风惹尘埃，雨寻佳季，落尽往事无晴。默然独立，怀下满红英。多是东君遗弃，空解语、更与谁听。潇潇Y、舍其胸志，聊做护花灵。叹流光过尽，风云难测，别字何轻？渐懒开华盖，皆任雕零。而况锈骨一把，料不过、收却残生？凭栏意，三生风雨，或有一晴明？

河传.蒲公英. 
凉风、吹散。问浮云可见、东君翠辇？谁与去留，化我白衣飞冕。未相逢、终渐远。 
相知一寸银翎箭，滑落裙边，月色铺成霰。趁夜未醒，落满东篱西院。待小斓、亲手拣。

沁园春.赠醉雪
予或曾归，邂逅於卿，缘其甚兮。 是易安风骨，镂花词韵；文君曲调，怀谷清溪。 
红豆添枝，垂杨折绿，寄与窗前白玉瓷。 流年逝、待青梅小小，再寄相思。
相逢未必成痴，但岁月逡巡欲几时？ 或深秋抱枕，来如梦魅；残冬化雪，去似天机。 
和雾和云，亦春亦夏， 一段情怀一往迷。 於迷底、结千千网事，两两灵犀。

甘草子
春暮。拟放闲情，独自无人处。却有落花风，尽日频相遇。
来此亦思当时侣。只不复、当时情绪。啼鸟声声听无数，更一番荷雨。

行香子.赠轻云
岁值深秋，枫落如思。恰拾起，写上无题。苦无丽句，还又来迟。换炉中火，火中烬，烬中痴。
痴中有我，其曾有你？想当初，小白来时。轻云笑靥，今岂忘之？问人辞君，君辞我，我辞谁？

喝火令.赠绝世
照影红裙子，居身小屋檐。偶思心事白云天。偶有落槐如梦，睡满一双肩。
岁月长街左，荣华老巷边。许多回忆转身前。淡看流年，淡看此人间。淡看小窗开处，蓝紫色炊烟。

醉花间
寻无计，避无计，何苦长如是。著我去年衣，忘我今年事。 
光阴老於此，所思困於彼。天与一寸心，使我情难已。

荷叶杯3首赠青青
昨日与谁归去、烟雨，点蜻蜓。石阶深巷绿绸伞，相伴、是青青！ 
此去酒催新梦、稍纵，一天星。晓风和月满诗篓，还有、夜青青！   
梦醒有人轻颂、风动，似曾经。发梢滑过起惆怅，何况、忆青青！

临江仙. 赠别嫁衣
曾是眉间深黛，如今弦上空痕。除非旧曲不堪闻。栏杆谁倚过，杳杳有余温？
前月细书杨柳，今宵漫点浮尘。此番雨后渐黄昏。是谁明月路，从此自由人.

卜算子.我 
你是掌中沙，我是眉间锁。任尔繁华渐去遥，或与谁厮磨？ 
传说画中人，不过炉中火。炉火烧成烬Y痴，还有痴中我。

霜天晓角
城中春色。江南行吟客。须有高才咏絮。只未有、相怜策。
夜黑衣袍白，花落石阶坼。何忍更闻车响，此身怕、前路窄。

竹枝词十八首 *原来一些绝句稍改后算作竹枝词 

腹中徒养许多辞，笔下缘何无一诗？不是江郎才已尽，江郎心事怕人知。

三年养得一盆沙，谁复知其是菊花？试问如何花尽死，爱花童子未还家。

澹然暮气雨初停，沈哑秋声不可听。一路苔滋初褪色，待君岁月尚青青。

素羽尝将掩旧尘，丛篱兀自待来春。倩谁能与一盆土，娶我飘摇未嫁身---咏蒲公英

胸怀浪漫眼生潮，诗兴阑时睡意高。知否床前多少梦，尽从君始待君消。

殷勤词句枉嗟呀，其有功名薄似纱？身是俗人无俊笔，至今未肯写荷花。

隔纱观月只醺醺，醉后相思半页芸。知此良辰多聚会，几人如我不和群---中秋

万般滋味到唇边，犹向帘中痴欲眠。何处幽情遗未了，独行人与落花天。

雪上行踪掩晦明，座当炉火到纯青。不知岁月悄来过，於我门前曾一停。

漂泊常於两忘间，逡巡只在转身前。当时夜雨浸寒骨，今每思之犹抱肩。

人道天凉好个秋，秋凉未抵一双眸。迩来思绪浑无际，当日识卿兼识愁。

不尽愁怀各一盅，轻车宝马正随风。料君此去定非远，只在幽人好梦中。

春声十Y未停鞭，家在村头流水前。君若迷途君莫问，此间某亦去多年。

醉里扶头不念家，醒来眉上有余霞。时当微雨人归后，未忍开门看落花。

过眼千般行色匆，石阶淌水净如空。未曾寻伞低檐下，特地逢卿雨巷中。

幡然暮色化黔黔，雨打阑干风卷帘。值此更思为客者，可曾觅得一方檐。

鸟语闲闲伴晚钟，催人於此驻游踪。山门虽广何曾入，为有多情不见容---麓山寺题赠忧郁海王星

高荷叶颤水痕清，闲看归人并伞行。语到淡然归一默，吹香亭外雨声声。

