朱淑真（约1135~约1180），号幽栖居士，宋代女诗人，亦为唐宋以来留存作品最丰盛的女作家之一。
　　一、其生平，传世载籍多记载为“自号幽栖居士，祖籍浙江海宁路仲，世居桃村。工诗，嫁为俗吏为妻，不得志殁”。幽栖居士之说，最早见清王士祯《池北偶谈・朱淑真璇玑图记》，
　　学术界已断为伪托；世居桃村，则不详其说从来。此外各项均见宋魏仲恭《断肠集序》，而据集中《春日书怀》“从宦东西不自由，亲帏千里泪长流”可知，其夫亦曾仕宦。因此除钱塘人，出身宦家，生活不幸外，诗人生平今已难详考
　　二、有关朱淑真的籍贯身世历来说法不一，祖籍歙州（治今安徽歙县），四库全书》中定其为“浙江海宁人”，一说“浙江钱塘（今浙江杭州）人”，南宋初年时在世。其父曾在浙西做官，家境优裕。幼颖慧，博通经史，能文善画，精晓音律，尤工诗词。素有才女之称。相传因父母作主，嫁予一文法小吏，婚后生活很不如意，抑郁而终，其墓在杭州青芝坞。


生查子
寒食不（一作未）多时，几日东风恶。无绪倦寻芳，闲却秋千索。
玉（一作瘦）减翠裙交（一作腰支），病怯罗衣薄。不忍卷帘看，寂寞梨花落。

生查子
年年玉镜台，梅蕊宫妆困。今岁未还家（一作不归来），怕见江南信。
酒（一作欢）从别后疏，泪向愁中尽。遥想楚云深，人远天涯近。
按：《诗词杂俎》本《断肠词》收朱淑真《生查子》词三首，除以上二词外，尚有“去年元夜时”一首，现收入附录中。

点绛唇
（一题作闻莺）
黄鸟嘤嘤（一作莺莺），晓来却听丁丁木。芳心已逐，泪眼倾珠斛。
见自无心（一作聊），更调离情曲。鸳帷独。望休穷目，回首溪山绿。

点降唇
（一题作冬）
风劲云浓，暮寒无奈侵罗幕。髻鬟斜掠，呵手梅妆薄。
少饮清欢，银烛花频落。恁（一作添）萧索。春工已觉，点破香梅（一作花）萼。

浣溪沙
（一题作清明）
露井（一作春巷）夭桃吐绛英，春衣初试薄罗轻。风和烟暖燕巢成。
小（一作满）院湘（一作深）帘闲不卷，曲房朱户闷长扃。恼人光景又清明。

菩萨蛮
（一题作秋）
秋声乍起梧桐落，蛩吟唧唧添萧索。欹枕背灯眠，月和残梦圆。
起来钩翠箔，何处寒砧作。重（一作独）倚小阑干，逼人风露寒。

菩萨蛮
山亭水榭秋方半，凤帷寂寞无人伴。愁闷一番新，双蛾只旧（一作暗）颦。
起来临绣户，时有疏萤度。多谢月相怜，今宵不忍圆。

菩萨蛮
木樨
也无梅柳新标格，也无桃李（一作杏）妖娆色。一味恼人香，群花争敢当。
情知天上种，飘落深岩洞。不管月宫寒，将枝比并看。

菩萨蛮
梅
湿云不渡（一作断）溪桥冷，蛾（一作嫩）寒初破（一作透）双钩（一作霜钩，一作东风）影。溪（一作桥）下水声长，一枝和月（一作雪）香。
人怜花似旧，花不知人（一作比人应）瘦。独自倚栏杆，夜深花正寒。

减字木兰花
（一题作春怨）
独行独坐，独唱独酬还独卧。伫立伤神，无奈轻（一作春）寒著摸人。
此情谁（一作难）见，泪洗残妆无一半。愁病相仍，剔尽寒灯梦不成。

卜算子
梅
竹里一枝斜（一作梅），映带林逾静。雨后清奇画不成，浅水横疏（一作斜）影。
吹彻小单于，心事思重（一作重思）省。拂拂风前度暗香，月色侵檐（一作花）冷。

谒金门
（一题作春半）
春已半，触目此情无限。十二栏杆闲倚遍，愁来天不管。
好是风和日暖，输与莺莺燕燕。满院落花帘不卷，断肠芳草远。

忆秦娥
正月初六夜月
弯弯曲，新年新月钩寒玉。钩寒玉，凤鞋儿小，翠眉儿蹙。
闹蛾雪柳添妆束，烛龙火树争驰逐。争驰逐，元宵三五，不如初六。

清平乐
风光紧急，三月俄三十。拟欲留连计无及，绿野烟愁露泣。
倩（一作凭）谁寄语（一作与）春宵，城头画鼓轻敲。缱绻临歧嘱付，来年早到梅梢。

清平乐
（一题作夏日游湖）
恼烟撩露，留我须臾住。携手藕花湖上路，一霎黄梅细雨。
娇痴不怕人猜，随群暂遣愁（一作和衣睡倒人）怀。最是分携时候，归来懒傍妆台。

眼儿媚
（一题作春情）
迟迟春日弄轻柔，花径暗香流。清明过了，不堪回首，云锁朱楼。
午窗睡起莺声巧，何处唤春愁。绿杨影里，海棠亭（一作枝）畔，红杏梢头。

鹧鸪天
（一题作春溪）
独倚栏杆昼日长，纷纷蜂蝶斗轻狂。一天飞絮东风恶，满路桃花春水（一作雨）香。
当此际，意偏长（一作伤），萋萋芳草傍池塘。千钟尚欲偕春醉，幸有荼蘼与海棠。

鹊桥仙
七夕
巧云妆（一作弄）晚，西风罢（一作惊）暑，小雨翻空月坠。牵牛织女几经秋，尚多少、离肠恨泪。
微凉入袂，幽欢生座，天上人间满意。何如暮暮与朝朝，更改却、年年岁岁。

蝶恋花
（一题作送春）
楼外垂杨千万缕，欲系青春，少住春还去。犹自风前飘柳絮，随春且看归何处。
绿满（一作满目）山川闻杜宇。便做无情，莫也愁人意（一作苦）。把酒送春春不语，黄昏却下潇潇雨。

江城子
（一题作赏春）
斜风细雨作春寒。对尊前，忆前欢，曾把梨花，寂寞泪阑干。芳草断烟南浦路，和别泪，看青山。
昨宵徒（一作结）得梦夤缘。水云闲，俏无言，争奈醒来，愁恨又依然。展转衾n（一作翠衾）空懊恼，天易见，见伊难。

念奴娇
催雪
冬晴无雪，是天心未肯，化工非拙。不放玉花飞堕地，留在广寒宫阙。云欲同时，霰将集处，红日三竿揭。六花剪就，不知何处施设。
应念陇首寒梅，花开无伴，对景真愁绝。待出和羹金鼎手，为把玉盐飘撒。沟壑皆平，乾坤如画，更吐冰轮洁。梁园燕客，夜明不怕灯灭。

念奴娇
催雪
鹅毛细翦，是琼珠（一作纵轻势）密洒，一时堆积。斜倚东风浑漫漫，顷刻也须盈尺。玉作楼台，铅溶天地，不见遥岑碧。佳人作戏，碎揉些子抛（一作相）掷。
争奈好景难留，风]雨u，打碎光凝色。总（一作纵）有十分轻妙态，谁似旧时怜惜。担阁梁吟，寂寥楚舞，笑捏狮儿只。梅花依旧，岁寒松竹三益。

西江月
（一题作春半）
办取舞裙歌扇，当（一作赏）春只怕春寒。卷帘无语对南山，已觉绿深（一作肥）红浅。
去去惜花心懒，踏青闲步江干。恰如飞鸟倦知还，淡荡梨花深院。

月华清
梨花
雪压庭（一作亭，一作夜）春，香浮花月，揽衣还怯单薄。欹枕徘徊，又听一声乾鹊。粉泪共、宿雨阑干，清梦与、寒云寂寞。除却，是江梅曾许，诗人吟作。
长恨晓（一作晚）风漂泊，且莫遣香肌，瘦（一作销）减如削。深杏夭桃，端的为谁零落。况天气、妆点清明，对美景、不妨行乐。拌（一作拚，一作翻）著，向花前时取（一作向花时唤取），一杯独酌。

[附录]

生查子
（一题作元夕）
去年元夜时，花市灯如昼。月上（一作在，一作到）柳梢头，人约黄昏后。
今年元夜时，月与灯依旧。不见去年人，泪满（一作湿）春衫袖。
按：此首又见欧阳修《六一词》。

柳梢青
梅
玉骨冰肌，为谁偏好，特地相宜，一味风流，广平休赋，和靖无诗。
倚窗睡起春迟，困无力、菱花笑窥。嚼蕊吹香，眉心点（一作贴）处，鬓畔簪（一作插）时。

柳梢青
冻合（一作茅舍）疏篱，半飘残雪，斜卧低枝。可便相宜，烟藏修竹，月印（一作在）寒池（一作溪）。
亭亭伫立移（一作多）时，拚瘦损、无妨为伊。谁赋才情，画成愁思，写入新词（一作诗）。

柳梢青
雪舞（一作月坠，一作月堕）霜飞，隔帘（一作窗）花（一作疏）影，微见横枝。不道寒香，解随羌管，吹到屏帷。
个中风味谁知，睡乍起、乌云甚（一作任）欹。嚼蕊妆（一作担┯，浅颦轻笑，酒半醒时。
按：以上《柳梢青》三首，《诗词杂俎》本《断肠词》全收之。《花草粹编》卷四亦作朱淑真词。《历代诗余》卷二十谓第一、第二首为朱淑真词，第三首为杨无咎词。唐圭璋《全宋词》因三首俱见杨无咎《逃禅词》，乃全部定为杨词。

浣溪沙
（一题作春夜）
玉体（一作卸下）金钗一样娇，背灯初解绣裙腰。衾寒枕冷夜香消。
深院重（一作不）关春寂寂，落花和雨夜迢迢。恨情和梦更无聊。
按：此首见《诗词杂俎》本《断肠词》；《历代诗余》卷七亦作朱淑真词。一作韩词，见《香奁集》。

绛都春
梅
寒阴渐晓。报驿使探春，南枝开早。粉蕊弄香，芳脸凝酥，琼枝小。雪天分外精神好，向白玉、堂前应到。化工不管，朱门闭也，暗传音耗。
轻渺。盈盈笑靥，称娇面爱学、宫妆新巧。几度醉吟，独倚栏杆，黄昏后，月笼疏影横斜照。更莫待、笛声（一作单于）吹老。便须折取归来，胆瓶插了。
按：此首见于《花草粹编》卷十、《历代诗余》后集卷下题为“早梅”，未标作者。

阿那曲
梦回酒醒春愁怯，宝鸭烟销香未歇。薄衾无奈五更寒，杜鹃叫落西楼月。
按：此首见《断肠诗集》卷三，题为“春宵”。《诗词杂俎》本《断肠词》未收。

酹江月
爱君嘉秀，对云庵、亲植琅\丛簇。结翠筠、稍津润腻，叶叶竿竿柔绿。渐胤儿孙，还生过母，根出蟠蛟曲。潇潇风夜，月明光透筛玉。
雅称野客幽怀，闲窗相伴，自有清风足。终不凋零材异众，岂似寻常花木。傲雪欺霜，虚心直节，妙理皆非俗。天然孤淡，日增物外清福。
按：此首历来各本均未收录，唯冀勤《朱淑真集注》据《诗渊》册十三录出。但《诗渊》于此词亦未标作者姓名，仅收录于朱淑真前后两词间，不知是否确为朱淑真作品。姑转录于此，以供参考。
