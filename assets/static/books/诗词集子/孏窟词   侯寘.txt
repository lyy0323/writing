侯（生卒年不详）字彦周，东武（今山东诸城）人。晁谦之之甥，南渡后居长沙，曾为耒阳县充，乾道、淳熙间尚在世。
有《懒窟词》一卷。所作《眼儿媚》词，注云“效易安体”，今李清照原词未见。又有鼓子词二首，皆为金陵府会所作。饶宗颐《词籍考》卷三：“《直斋书录》云：”其母舅晁留守者，谦之也，绍兴中以直学士知建康‘。按谦之，即绍兴十八年刊《花间集》于建康者，直斋’知建康‘句，自属谦之。四库馆臣乃误会以属侯。审《懒窟词》作于建康数首，并有颂府主意，如’甘棠‘’归觐‘之句，不应有自誉自祷也。集中有饯朱少章词。少章为晁说之兄之女婿，建炎初使金，绍兴十三年始归，次年卒。词云’三年牢落荒江恪‘，当是建炎二年春间饯其奉使之作。集中题干支者最后为’壬午元宵‘，则绍兴三十二年也。杨诚斋《江湖集》有《和侯彦周知县招饮》诗，乃乾道二年（1166）丙戍所作，此彦周当是侯。



天仙子
暖日丽晴春正好。杨柳池y风弄晓。露桃云杏一番新，花窈窕。香飘缈。玉帐靓深闻语笑。
新赐绣鞯花映照。须信浓恩春共到。汉家飞将久宣劳，迎禁诏。瞻天表。入卫帝庭常不老。

水调歌头
晓雾散晴渚，秋色满湘山。青鞋黄帽，与名士共跻攀。窈窕深林幽谷，诘曲危亭飞观，俯首视尘寰。长啸望天末，余响下云端。
白鹤去，荒井在，汲清寒。醒然毛骨，浮丘招我御风还。拂拭苍崖苔藓，一写胸中豪气，渺渺洞庭宽。山鬼善呵护，千载照层峦。

水调歌头
凉吹送溪雨，落日散汀鸥。暮天空阔无际，层t绿蛾浮。上印初辞藩寄，拂袖欣还故里，归骑及中秋。倚杖饱山阁，回首翠微楼。
一区宅，千里客，旧从游。甘棠空有余荫，谁解挽公留。翰墨文章独步，富贵功名余事，当代仰风流。暂蜡登山屐，终作济川舟。

水调歌头
湘水照秋碧，衡岳际天高。绣衣玉节、清晓欢颂拥旌旄。本是紫庭梁栋，暂借云台耳目，驿传小游遨。五`与三楚，x爱胜春醪。
扫偾梗苏耄倪，载弓。远民流恋、须信寰海待甄陶。坐享龟龄鹤算，稳佩金鱼玉带，常近赭黄袍。岁岁秋月底，沈醉紫檀槽。

水调歌头
天地孕冲气，霜雪实嘉平。粹然经世材具，应为圣时生。妙处为仁受用。颠倒纵横无壅。一笑泮春冰。袖手无一语，四海已倾情。
紫岩老，游戏事，悟诚明。当年夷夏高仰，玉振更金声。家有渊骞高第。可但闻诗闻礼。衣钵要相承。周绚余彩，商鼎味新羹。

水龙吟
夜来霜拂帘旌，淡丽日开清晓，香猊金暖，冰壶玉嫩，佳辰寒早。橘绿橙黄，袖红裙翠，一堂欢笑。正梅妃月姊，雪肌粉面，争妆点、潇湘好。
莫惜芳尊屡倒。拥群仙、醉游蓬岛。东床俊选，南溟归信，一时俱到。鬓影摇春，命书纡锦，子孙环绕。看他时归去，飞觞石涧，侍甘泉老。

四犯令
月破轻云天淡注。夜悄花无语。莫听阳关牵离绪。拚酩酊、花深处。
明日江郊芳草路。春逐行人去。不似酴Ａ开独步。能著意、留春住。

玉楼春
市桥灯火春星碎。街鼓催归人未醉。半嗔还笑眼回波，欲去更留眉敛翠。
归来短烛余红泪。月淡天高梅影细。北风休遣雁南来，断送不成今夜睡。

玉楼春
今秋仲月逢余闰。月姊重来风露静。未劳玉斧整蟾宫，又见冰轮浮桂影。
寻常经岁睽佳景。阅月那知还赏咏。庾楼江阔碧天高，遥想飞觞清夜永。

多丽
帝城春，玉堂深处飞烟。想圣人、恩隆内职，左c押赐传宣。彩衣明、瑶觞膝下，花昼永、锦瑟尊前。富贵从来，功名余事，鼎彝勒遍笔如椽。向中禁、琐窗偷觑，王母语当年。清平世，衣冠是谁，三世甘泉。
记年时、翘才献寿，小诗曾鹛。望三槐、云霞交映，照五彩、衮绣相鲜。当日非谀，如今方信，门人称颂是师言。况自有、两宫x眷，卜梦亦徒然。看指日，鼎新化炉，一气陶甄。

江城子
萍蓬踪迹几时休。尽飘浮。为君留。共话当年，年少气横秋。莫叹两翁俱白发，今古事，尽悠悠。
西风吹梦入江楼。故山幽。谩回头。又是手遮，西日望皇州。欲向西湖重载酒，君不去，与谁游。

西江月
金鼎香销沈麝，碧梧影转阑干。可庭明月绮窗闲。帘幕低垂不卷。
一自高唐人去，秋风几许摧残。拂檐修竹韵珊珊。梦断山长水远。

西江月　又赠蔡仲常侍儿初娇
豆蔻梢头年纪。芙蓉水上精神。幼云娇玉两眉春。京洛当时风韵。
金缕深深劝客，雕梁蔌蔌飞尘。主人从得董双成。应忘瑶池宴饮。

杏花天
宝钗整鬓双鸾斗。睡未醒、熏风襟袖。线丝皓腕宜清昼。更艾虎、衫儿新就。
玉杯共饮菖蒲酒。愿耐夏、宜春厮守。榴花故意红添皱。映得人来越瘦。

阮郎归
莫欺骑省鬓边华。曾眠苏小家。彩丝萦腕剪轻霞。菖蒲酒更嘉。
人别後，叹飞花。云山和梦遮。吴小字写流沙。几行秋雁斜。

阮郎归
美人小字称春娇。云鬟玉步摇。淡妆浓态楚宫腰。梅枝雪未消。
拚恼乱，尽妖娆。微窝生脸潮。算来虚度可怜宵。醉魂谁与招。

阮郎归
薰风吹尽不多云。晓天如水清。哦松庭院忽闻笙。帘疏香篆明。
兰玉盛，凤和鸣。家声留汉庭。狨鞍长傍九重城。年年双鬓青。

念奴娇
沧浪万顷，厌尘缨、手掬清流频洗。落日孤云烟渚净，鸥没澄波心里。一舸横秋，两桡开浪，霜竹醒烦耳。萧萧风露，梦回月照船尾。
须信闲少忙多，壶觞并赋咏，莫辜云水。乘兴前溪溪转□，隐约归帆天际。红蓼丹枫，黄芦白竹，总胜春桃李。浮丘何在，与君共跨琴鲤。

念奴娇
竞春台榭，媚东风、迤逦繁红成簇。方霁溪南帘绣卷，和气充盈华屋。金暖香彝，玉鸣舞佩，春笋调丝竹。乌衣宴会，远追王谢高躅。
籍甚四海声名，林泉活计，未许翁知足。日日江边沙露静，人卸来雕毂。八锦行持，五禽游戏，已受长生U。衮衣蝉冕，最宜双鬓凝绿。

念奴娇
衰翁憨甚，向尊前、手捻一枝寒玉。想见梅台花更好，一片琼田栖绿。短辔轻舆，大家同去，取酒偿x馥。元来春晚，万包空间黄竹。
休恨雪小云娇，出群风韵，已觉桃花俗。羯鼓声高回笑脸，怎得天公来促。江上风平，岭南人远，谁度单于曲。明朝酒醒，但余诗兴天北。

青玉案
东风一夜吹晴雨。小园里、春如许。桃李无言情难诉。阳关车马，灞桥风月，移入江天暮。
双旌明日留难住。今夕清觞且频举。咫尺清明三月暮。寻芳宾客，对花杯酌，回首西江路。

青玉案
年年寓屋称觞处。陪彩绶、尊前舞。牢落潇湘归去未。腊梅开遍，冰蟾圆後，梦断灵溪路。
长年厚福天分付。算四海、今独步。涧竹岩花如旧否。与翁相伴，岁寒庭户，尽占闲中趣。

青玉案
三年牢落荒江路。忍明日、轻帆去。冉冉年光真暗度。江山无助，风波有险，不是留君处。
梅花万里伤迟暮。驿使来时望佳句。我拚归休心已许。短篷孤棹，绿蓑青笠，稳泛潇湘雨。

南歌子
菊润初经雨，橙香独占秋。碧琳仙酿试新N。内集熙熙休试、蚁浮瓯。
家世传黄阁，功名起黑头。双凫聊傍故人舟。咫尺青云岐路、看英游。

昭君怨
晴日烘香花睡。花艳浮杯人醉。杨柳绿丝风。水溶溶。
留恋芳丛深处。懒上锦鞯归去。待得牡丹开。更同来。

柳梢青
小院轻寒，酒浓香软，深沈帘幕。我辈相逢，欢然一笑，春在杯酌。
家山辜负猿鹤。轩冕意、秋云似薄。我自西风，扁舟归去，看君寥廓。

柳梢青
楚天清绝。苇岸兰汀，素秋时节。帘卷湘鬟，香飞云篆，叵看轻别。
明朝底处关山，算总是、愁花恨月。白马江寒，黄牛峡静，小梅初彻。

风入松
少年心醉杜韦娘。曾格外疏狂。锦笺预约西湖上，共幽深、竹院松窗。愁夜黛眉颦翠，惜归罗帕分香。
重来一梦觉黄粱。空烟水微茫。如今眼底无姚魏，记旧游、凝伫凄凉。入扇柳风残酒，点衣花雨斜阳。

风入松
东楼烟重暗山光。春意堕微茫。小红嫩绿匀如剪，黯无言、云渡澄江。没处与人消遣，倚阑情寄斜阳。
共君今夜举清觞。投老各殊方。痴儿官事何时了，恨花时、潘鬓先霜。唤取客帆聊住，将予同下潇湘。

风入松
霏霏小雨恼春光。烟水更弥茫。昨宵把酒高歌处，任一声、鸡唱清江。杏花如许，情怀应似东阳。
宿酲犹在莫传觞。消闷苦无方。几时玉杵蓝桥路，约云英、同捣玄霜。冷落黄昏庭院，梦回家在三湘。

浪淘沙
晓日掠轻云。霜瓦鳞鳞。六朝山色俨如新。家在洞庭南畔住，身在江滨。华发照乌巾。无意寻春。空将两袖拂飞尘。可惜梅花开近路，恼尽行人。

秦楼月
天一色。玉盘冷浸潇湘碧。潇湘碧。短亭系缆，隔江闻笛。
胡床对坐凉生腋。通宵说尽狂踪迹。狂踪迹。少年心事，老来难得。

 
