寇梦碧（1917―1990）名家瑞，字泰逢，号梦碧，天津人。天津教育学院及天津大学讲师，天津文史馆馆员、中华诗词学会顾问、天津市老年诗词研究所所长、天津市文韵学会顾问。有《夕秀词》行世。先生执津门词坛牛耳，奉王、吴二家为宗，故以“梦碧”为名。毕生心血，尽注于词，成就极高，享誉当代。碧山词清华醇雅，梦窗词绮艳幽深，寇翁兼采二家之长，运密丽变幻之笔，写精微窈眇之思。更益以稼轩浑灏雄杰之气，奇情焕发，神采飞动，风格极为鲜明独特。陈志岁《纪念寇梦碧词家》联：“词艺再传，益我清听陶岭凤/溷寰自净，起他莫训海门龙。”《五四以来词坛点将录》以天伤星行者武松喻之。


九霄环佩
    菩萨蛮
    樱桃落尽春无迹，望中天水依然碧。小篆吐秋心，隔纱烟语深。雁飞移玉柱，聒耳蛤蟆鼓。花梦蝶驮来，银荷红剩灰。
    前调
    莺慵蝶困春如醉，湖山渐入瞢腾里。不恨柳绵飞，只愁花又开。愿将心比月，自照肠千结。天上转参旗，夜阑人未知。
    前调
    无端错认游仙路，漆灯昏照棠梨雨。斗柄已阑干，梦中寻梦难。芙蓉淹枕泪，一夕朱颜悴。何处玉龙吹，漫天红雪飞。
    前调
    罗衣一叶难胜佩，拚教万斛珠成泪。欲问夜如何，夕阳红未矬。梦边如有路，放妾骑鱼去。空自叩灵修，九垓还九幽。
    虞美人
    一天霜讯传青女，顿觉秋如许。啼红只剩枕函花，犹说金铃十万护春华。寸丹消尽归零落，曾是倾阳藿。隔帘消息怯笼鹦，漫道星星烟语欠分明。
    前调
    秋来不忍捐纨扇，留障啼兰面。鬟云黛雨散匆匆，那更好山青入画图中。无端弦上莺飞去，换了囚牛语。黄金费泪铸新词，偏又听风听水梦中疑。
    鹧鸪天・自题夕秀词
    自玩零香抱冷枝，疏狂强藉病支持。微云不滓心头月，独茧冯缫鬓上丝。湘水远，山迷。曼魂销尽欲何归。残阳画出秋林影，夕秀孤寻未许知。
    好事近・夏晚苦热
    畏景下炎天，犹靳一丝风力。那更晚云如火，送骄阳消息。宵来梦入水云乡，喝月洗魂魄。还怕素娥娇面，幻郁华颜色。
    点绛唇
    失御羲和，司春无力秋偏准。老红吹尽，万绿迎霜刃。浪说来年，早报芳菲信。佳期近，蝶僵蝉噤，已共三秋殉。
    蝶恋花・题陈少梅天寒倚竹图
    翠袖天寒愁日暮。输与凡葩，曲曲雕栏护。一寸春光馀几许，芳心自忍风和雨。本是倾城羞再顾。展转思量，总被婵娟误。对镜妆成心更苦，蛾眉却恨无人妒。
    浣溪纱・灯夕
    不许蛾儿上鬓云，年年叠损绿罗裙。萧疏灯火又黄昏。芳草青回杯底梦，小梅红到笛边春。春来毕竟不由人。
    人月圆・中秋
    今宵共启灵台锁，飞梦驾三鹅。乘风直上，广寒高处，共浴金波。荒荒古恨，运斤吴质，扬辔纤婀。裴回云路，人间天上，一例愁多。
    临江仙
    蜡尾相思灰一寸，好春枕上阑珊。日华红到鬓云边。瞒愁愁已醒，寻梦梦应难。睡起恹恹无意绪，晓妆慵扫双鸾。额黄涂罢镜中看。新来多少事，只爱夕阳山。
    谒金门・梦边小集饯丛翁
    灯焰白，秋入冷杯残客。别后乱愁空郁积，见翻无可说。今日西园雅集，明日东门离席。枕路屏山俱咫尺，梦魂行不得。
    玉楼春・题牵牛花馆图
    朝来鹊语催愁近，蜡尾余欢和梦烬。谁将别泪染花光，强为小阑添画本。金铃休递相思讯，早是芳兰成瘦损。且留残月熨秋心，明日霜风吹又紧。
    临江仙・题大河集
    九逝骚魂呼不应，通辞聊托微波。十年闲业此消磨。酒鸣心上语，花护梦中歌。闻道长流东入海，乘槎欲到银河。人间天上一j婀。金乌三返舍，玉狗九关诃。
    鹧鸪天・天后宫灾
    绣陌春灯梦不回，眼中金碧旋成灰。火催丹驭灵妃去，风送饧箫羽客来。空涕笑，漫惊猜。百年谁见尾闾开。血云染出N天影，一样红妆但可哀。
    前调・中秋夜初晴又阴
    歌外惊尘暗未收，风光何意苦瞒忧。碧沉地下三年血，玉做人间万里秋。回往梦，理新讴。强扶衰病一登楼。太清有意微云掩，佳节无妨著许愁。
    卜算子・题七二钟声
    酒题梦回时，花落春归后。数尽楼头百八声，一杵残钟又。舌底不生莲，肘左惟生柳。万马齐喑未可哀，且听蒲牢吼。
    朝中措・重九
    娇黄病绿两难留，强自做成秋。小}唯供引梦，斜阳莫唤登楼。红萸乌帽，早都换了，越棘吴钩。那有些儿风雨，为君点缀闲愁。
    鹧鸪天・饯丛碧丈
    曙蜡红啼箭水忙，催人草草又离觞。偷携梦里三年泪，来试尊前半面妆。歌薤露，赋高唐。神光离合乍阴阳。千秋不竭心源水，颠倒从他海变桑。
    前调・丙辰中秋闻震警
    恍接豪歌九百年，乘风还拟学飞仙。黑翻地肺尘千尺，红锁天心月一环。惊后约，惜前欢。桃花无赖向秋妍。万家正作团焦梦，莫上高楼独倚栏。
    南乡子・题梦边填词图五首
    图画展，幻尘开。烛边红泪叠楼台。贪谱红腔拈翠管，腰围减，枕上新词添一卷。
    又
    初雁语，唤新词。秋窗有客斗吟卮。待得夜阑人散去，寻灯路，梦里更将残句补。
    又
    桃李下，自成蹊。霜花寂莫守东篱。春怨秋悲俱懒赋，迷离语，别有一般凄断处。
    又
    花胆小，蝶魂痴。三生愁艳病支持。只有水东风月贱，春衣典，换得一宵歌酒宴。
    又
    狮子国，鹧鸪天。此中倘许著身闲。尚有槐根容小寄，惊斗蚁，梦里已无寻梦地。
    减兰・宫词二首
    倩魂拘管，凉锁铜铺怜梦断。减尽霜容，晚日残花作病红。楚腰愁削，未到承恩先决绝。不似长门，犹抱余香占苦春。
    又
    未歌先咽，鹦鹉前头芳意怯。别院箫沉，织出机丝展转心。带将愁去，雁背斜阳红一缕。綦涩苔青，风s疏灯淡似萤。
    杨柳枝
    憔悴西风野水滨，才舒蛾黛又工颦。婆娑一例同摇落，解道迎春是送春。
    前调
    沾泥已分不飞绵，空忆灵和最少年。九十日春都过了，禁他三起复三眠。
    前调
    不复何戡唱渭城，雨欺烟困可怜生。更堪摇落斜阳里，时听残莺啼一声。
    临江仙・复园忆息庵
    经乱池台春不管，闭门风雨惊心。酽愁空付酒杯深。枕屏悭好梦，山水s清音。闻道小园花事了，芳华过眼难寻。真香岂耐俗尘侵。飘零原自好，多事乞春阴。
    清平乐
    万雷鸣缶，闲煞谈天口。日饮亡何浇一斗，拚送流年如酒。短歌自答疏狂，惊尘不到鸥乡。消得晚凉滋味，不辞坐尽斜阳。
    前调・上元小集石莲庵
    试灯风起，曼衍鱼龙戏。天上梦回残醉里，拥髻寒宵滋味。夜蛾孤负年年，今年偶拾清欢。但得此心如月，任教灯火阑珊。
    鹧鸪天
    咫尺银湾路转迷，玉珍重失前期。丛衫小蝶秋为骨，紫滟金杯梦作衣。山黛敛，柳烟低。大千春色在蛾眉。漫天匝地鸳鸯锦，辛苦红蚕独茧时。
    前调・题梦边双栖图二首
    过眼湖山换笑颦，炉烟药裹与温存。十分斟酌花间泪，一半安排画里身。休缱绻，漫殷勤。鸳鸯恩重是愁根。梦边词共湘中草，各占人间一段春。
    又
    念四翻风念五弦，流光销与曲中弹。疏花寂寞分秋病，短烛殷勤共夜寒。无量劫，有情天。未妨磨折是缠绵。鹅屏路在鹅溪上，画里移家到梦边。
    鹊桥仙・七夕无雨
    鸳梭织恨，鹤笙传怨，今夕绛湾无路。漫空龙战鹊惊飞，正魂怯、泪难成雨。黄姑渚畔，素娥宫里，一样离愁谁诉。几时银浦变红桑，放星侣、朝朝来去。
    清平乐・秋雨游颐和园
    翠烟璇雾，凄酿空山雨。长乐钟沉秋不语，莽莽苍龙西去。昆明拾得残灰，湖山只费清哀。枉把水犀十万，换他画本诗材。
    浣溪纱
    罨画湖山淡墨遮，东风刻意斗铅华。晚莺无力媚残花。夜气暗通蒿里月，灯痕红似瘴溪霞。都将奇赏换长嗟。
    前调
    残雪新灯夜不分，花光人雾两氤氲。六街携手踏娇尘。鬟凤三千飞翠雨，烛龙十万吐红云。而今愁绪那年春。
    蝶恋花・三蠹庵赏鸾枝花
    清冷乡中春绚烂。人瘦花腴，愁与欢相半。记向女床山上见，梦痕犹带娇红浅。命酒寻芳浑意懒。独抱秋心，怕识东风面。不恨飘零芳事暂，多情却恨春归晚。
    鹧鸪天・感春和d宇翁
    一闰难回凤尾春，落红终古傍斜曛。雁沉筝外三千劫，虫幻钗头十二辰。空问影，漫书尘。夜窗风细语灯唇。谷音不隔关山远，魂梦依稀见似人。
    南乡子
    世相幻于云，每把春婆梦当真。试听娇莺声细啭，香唇，腥秽宁知五脏神。笑面绉靴纹，夜夜怀惭影对衾。独有精芒销不尽，诗魂，一点灵明不受尘。
    点绛唇
    禁惯长宵，梦回不觉曦霞吐。讨春轻误，云散还疑雨。狐穴搜诗，且领闲中趣。君听取，塔铃风语，莫是愁来处。
    蝶恋花
    记向断桥临水见。露压烟欺，寂寞无人管。一自承恩移上苑，小眉学画宫黄浅。l地青青千万线。费尽春工，翻觉东风贱。明月梢头曾许伴，而今月也成秋扇。
    以上九霄环佩收令词四十七首。
    笛外秋心一
    惜秋华・中秋
    冷拍霓裳，甚匆匆换了，喧天鼙鼓。怨极夜娥，无端又逢三五。依稀翠水琼田，渐酝酿、颦烟恨雨。何处闪幽红，熨秋灯痕自苦。忍泪几延小６糟聘∏逵埃锁佩霞仙步。空剩有、恨茧织，镜霜新缕。惊飙卷尽苍葭，莫更寻、旧栖鸥鹭。迟暮。倚芳情、梦云深护。
    渡江云・九日梦碧词集
    镜天沉悄碧，九州雁外，风雨一危楼。登临凄万绪，节物依然，人自不宜秋。红萸乌帽，更能消、几度清游。生怕遣、惊尘移海，无地着闲鸥。淹留。云边闲味，劫罅欢，尽簪花载酒。又争知、愁深酒浅，鬓改花羞。岁寒心素怜同抱，向何日、散发扁舟。呤望苦，宵来有梦相酬。
    倦寻芳・岁暮
    雪消腊尾，春入杯心，欢迹重认。饯了残寒，早又试灯期近。燕子衔回钗底梦，梅花红递窗前讯。恣游情，看氤氲十里，翠烟珠粉。甚过眼、岁华如扫，万海千桑，都上衰鬓。瓜蔓风来，知是几番花信。匝地霜飞寒骨白，漫天血舞愁眉锦。心限梗向深宵，冻弦弹损。
    徵召・挽择庐翁
    西风唤笛江城晚，凄凉顿添秋绪。薤唱冷烟沽，问鸥盟谁主。夜台悲碎语。抵多少、断宫零羽。剪碧词怀，听风吟兴，一暝终古。前度。溯追游，怜才意，题襟许陪尊俎。玄赏负深期，叹年华空误。素弦今独抚。剩依黯、云谣新谱。断魂远，拟叩灵阍，奈梦边无路。
    台城路・戊子秋城南诗社雅集，时为择庐丈殡期后二日，自此城南遂无社集矣。
    黄花冷占虫天病，登临顿惊秋晚。贳醉楼头，寻诗梦罅，劫外闲邀鸥伴。吟衷共遣。但锦句频裁，翠尊低劝。检点清愁，岁华偷向鬓边换。寒漪将影自照，壮怀寥落意，空付杯卷。古堞传烽，危城压血，销与伤高心眼。离魂去远。对剩墨零缣，并成依黯。感逝悲秋，酒潮和泪泫。
    百字令・题机峰夜坐读书图
    困人夜色，对瓮天无罅，一灯红补。谁掷小楼图画里，悄把古春支祝汉戟须招，湘累莫问，坐对花虫语。霓裳惊破，鬓丝空织愁谱。回念内库烧残，天衔踏遍，金粉都尘土。边腹纵教留一笥，能贮燔灰几许。藕孔藏忧，槐根续梦，那便从容去。窗曦渐上，淡红遮断魂路。
    玉楼春・和瞿禅翁过四印斋
    残灯影事从头数，七十五年弹指去。偎花老屋秋吟，扫叶小龛供梦语。白头重踏春明路，好借沧桑将恨补。宝阑春去又多时，欲剪梦痕无一缕。
    八声甘州・饯梦边词人
    正排空风雨怒于潮，金声裂危弦。历虫沙千劫，魂飞血舞，惊泪浮天。多少覆巢燕侣，零梦了西园。等是无家别，休唱阳关。回首梦边小驻，共心光作作，夜气漫漫。几精灵摩荡，呼唤杳冥间。送余生、箫沉月死，问烛花、何意媚宵寒。茫茫意，待乘槎去，河汉都干。
    西子妆慢・丛碧翁过津门故居
    似醉还醒，欲晴又雪，凄黯情怀如许。小廊回合曲阑斜，尚依息梦游前路。飘零倦羽。早迷却、谢堂飞絮。溯流尘，但瓦松环兽，对人无语。休回顾。钟鼎山林，换了春游句。桃花贬去又梅花，算何妨、刘郎重赋。人生逆旅。总休问、故居新主。渐黄昏，绕树惊鸦乱舞。
    减兰・京中诸老游西山和韵
    千岩秀气，秋在碧云红叶里。淬苦研辛，笺梦功同证梦人。客尘为浣，云意淡拖峦翠远。挟去西山，欲割神都右臂难。
    浣溪沙・悼红二首
    不为寻秋为悼红，西山片石认玲珑。襟期异代许相通。十载泪磨脂砚血，一朝春尽楝花风。不留胜业厄诗穷。
    白疃依稀认故村，烟霞无复薜萝门。笛声零落不堪闻。黄叶满天飘客泪，西山一抹画秋魂。那知身是梦中人。
    点绛唇・丛翁病目新愈
    眇眇愁予，太清何意微云掩。平山阑槛，山色宜疏懒。何物金篦，放出双飞电。开醒眼，海摇山眩，遮莫惊诗胆。
    荔枝香近・荔枝
    散尽N天璎珞，尘世换。泪颗冷迸铅红，仙梦苍梧断。孤根谁护珍腴，一例芳华贱。无那作赋张郎故情倦。残劫里，休更忆，红去宴。颗颗燕支，疑是血花腥染。膏火煎心，总负冰苞玉盘荐。销领古香今怨。
    寿楼春・春暮微雨醉天来共小饮
    偎孤尊闲斋。正檐花暗坠，丝雨如r。灯晕扶魂来去，画帘低垂。炉萼冷，销香煤。一寸心、相思成灰。记饯梦高楼，寻春古苑，环兽锁葳蕤。芳游冷，年华催。喜西泠旧侣，来共深杯。同抱吴葵身世，楚兰襟怀。今古恨，难推排。盼夕晴，娥奁开。又残笛江城，门前落梅红没鞋。
    满江红
    冷墨欺云，似酝酿、秋雨茂陵。都难遣，恨随天老，病与愁争。梦里故山沉黛色，吟边歌管变商声。更哀鸿，尔汝语零烟，和泪听。梁鬼啸，如有灵。酒怀恶，总无名。奈伤高心眼，欲醉还醒。照鬓G花相向白，偎人炉萼自然青。倩离魂、飞上小屏山，寻坠盟。
    渡江云・酬敏庵兄
    海闾沉断梦，来潮去汐，流尽旧声华。荆榛迷故里，三春芳事，凄剩烛房花。摩挲蠹壁，泪香销、古墨笼纱。怜旧燕、梁倾巢覆，乔木但栖鸦。争夸。春晖第宅，秋爽池台，看千畦（禾巴罢）。又争知、百年胜迹，总付悲嗟。西山幻出红楼影，且梦游、休说无家。图画展，浑忘身在天涯。
    点绛唇・秋日水上泛舟
    画出秋魂，碧罗天淡残霞紫。雁沉钟死，万象都酣睡。渺渺予怀，一叶凌烟水。秋无际，玉壶天地，人在空明里。
    好事近・前题
    花雾郁凉襟，襟上露华犹湿。幽绝芦边舣棹，听游鱼唼喋。空江魂气接虚冥，弥望杳然黑。蓦地暗云明处，吐半规残月。
    水龙吟・放歌
    古愁郁勃填胸，关河纵目迷苍莽。神州一发，齐烟九点，步虚来往。雷挟山飞，风吹海立，精灵摩荡。自夸娥负去，天吴移后，空留得，声悲壮。谁辟太初万象。恍当年、巨灵运掌。荒茫百怪，紫扃难叩，恨留天壤。怀古奇哀，纷来眼底，浩歌休放。怕新声惊起，羲和敲日，作玻璃响。
    前调・中秋
    素娥才试啼妆，镜奁开处云初霁。秋澄万象，金波不夜，霜华满地。委辔纤婀，人天路阻，琼扉谁启。叹桂华影外，山河依旧，浑莫问，今何世。凄绝影娥往事。恨匆匆、羽裳难记。今生今夕，流光过眼，梦痕如水。是处高楼，危栏轻命，不辞孤倚。莫清浑敛尽，深宵点滴，赚方诸泪。
    环佩
    倚鹅屏选梦，逗万种、春愁如织。夜深露凉，红心销苣蜜。彩凤双翼。认取游仙路，漫空龙战，搅毒云飞墨。郁仪瘦损偎寒日。兜率歌雷，修罗雨戟。三山暮凝危碧。奈华N劫换，谁叩青霓。孤怀凄寂。更人间路窄。海怒天吴撼，沉旧迹。江关顿老吟客。把闲情忏尽，握兰词笔。怎销领、酒边筝笛。休更问、十里铜驼巷陌，乱尘迷棘。承平事、总付追忆。荡醉魂，一雁残星外，哀笳正急。
    鹧鸪天・除夕
    钿朵依稀驻故香，回头冷暖费思量。撑肠芒角因谁热，皱面靴纹为底忙。蛇赴壑，马离缰。便添一岁也寻常。残杯乱帙懵腾里，坐任春痕媚晓窗。
    金缕曲・题庚寅词社雅集图
    鸿雪留缣素。自延秋、题襟月冷，俊游重补。历劫湖山依然在，笛里光阴非故。恍再接、承平尊俎。振藻扬葩灵襟畅，但浅斟、任把浮名误。差可慰，孤弦苦。旗亭旧价无人顾。剩依依、心魂相守，岁寒吟侣。迹熄诗亡寻常事，何况断宫零羽。且掇拾、兰荃坠绪。莫遣绿尘移沧海，暂容他、三两闲鸥鹭。沉陆意，与终古。
    前调
    瞑入登楼眼。纵斜阳、尽情怜惜，熨愁不暖。楼外浮云千万态，刻意矜奇争幻。尘世与、西风俱换。非雾非烟神州梦，甚而今、梦也和天远。禁几度，海桑变。华N弹指匆匆散。只空余，夷歌野哭，蕙愁兰怨。蒲柳先零真解事，翻惹悲秋人羡。剩孤、冷襟谁浣。解道好春犹须逝，问残秋、底事归偏晚。怀此恨，寄杯盏。
    永遇乐・梦碧词集
    茗眼窥愁，灯唇唤梦，邀集鸥侣。按拍寻声，分题刻烛，斟酌闲宫羽。伤高危涕，握兰芳思，且共玉尊深诉。尽抛残、鸳笺麝墨，四座竞传新句。词场跌宕，风尘苟矗惊认鬓丝非故。荆棘移驼，楼台幻蜃，举目成今古。金荃绪坠，紫霞谱佚，凄换十三筝柱。但珍重、霜花俊赏，素弦自抚。
    踏莎行
    梦不瞒忧，酒难湔泪，愁来无计相回避。蕙炉香袅断肠纹，倩魂摇曳风灯里。冷暖心情，醉醒滋味。怨蟾孤照人无寐。起来闲绕曲阑行，万花悄悄和烟睡。
    减兰・玉澜词社题名录
    闲鸥劫外，词海玉澜分一派。学舞刑天，半壁斜阳费管弦。春星暂聚，杯底光阴弹指去。粉蠹笺零，旧约题襟墨尚馨。
    霜花腴・谢丛碧翁展春园之约
    素商换世，抱寸晖，忍教不当秋看。冷社依鸥，旧巢辞燕，人间去住应难。待吟楚兰。奈左徒、欲问无天。怎销凝、酒绪歌怀，万方兵气荡危弦。孤负展春箫管，感题襟雅宜，空鱼笺。花院观荷，南湖延月，何时放迹林峦。梦中路宽。剩倦魂、长绕西园。但相望、共守心盟，晚芳期岁寒。
    思佳客・和丛碧翁韵
    寒燠相生迭有媒，九边风雪孕春胎。d弦未绝清狂种，雕辇何须侧艳才。花梦醒，镜尘开。画梁应喜燕归来。莫嫌池阁沧桑改，象外犹存七宝台。
    清平乐
    嫩寒新领，人与花俱玻目极残阳西去影，雁背一丝红冷。待得香尽灯沉，小帘斜月孤寻。满地碧云如水，梦痕绿上桐阴。
    唐多令・和庵
    班扇向秋闲，茜帷钩暮寒。甚岁华、销与愁边。镜里蛾眉天上月，已无意，斗弯环。尚解惜朱颜，小枫红一阑。剩黄花、自忍幽单。应有行云知恨意，将梦去，莫轻还。
    八声甘州・残菊
    正日华孕出万丛金，寒葩共谁妍。看宫黄初试，叶疏窗漏，花密珠攒。惆怅义熙人去，何计理孤欢。一点秋魂小，惯耐幽单。等是斜阳身世，算强支傲骨，漫笑春兰。奈香凄雨冻，艳劫换人天。再休夸、东篱晚节，对落英、迟暮吊婵娟。空赢得、千虫啼梦，凉堕愁烟。
    六州歌头・居庸关二首
    凿开元气，铁峡建藩屏。称九塞，夸三险，控幽并，厄神京。一线关门窄，悬檐溜，排云蹬，夹隰水，连盘岭，势峥嵘。锁钥当年，战迹依然在，霸业难凭。但千山落日，劫墨压空城。碧血犹腥，野棠生。尽走辽后，飞闯将，松亭败，柳沟迎。虫沙劫，沧桑事，几棋枰，问谁赢。百战山河冷，空枨触，古今情。海氛急，鲸牙祸，又称兵。谁道千秋设险，只消与，驼影铃声。剩残碑十二，风雨卧荒陵，一慨无名。
    又
    怒崖对峙，古塞扼咽喉。撑天骨，残地脉，锁燕幽，限中州。莽莽河山在，群峦拥，长城走，三千里，蜿蜒势，望中收。大漠萧寥，胡马窥边堠，谁扫旄头。看雄关当道，万灶宿貔貅。故垒空留，触繁忧。叹兴亡事，争战地，纷割据，甚仇雠。建牙旆，飞羽檄，起烽楼，为谁谋。异代雄图渺，算古今，几蜉蝣。弃]志，封侯事，等闲休。唤醒麒麟前梦，漫赢得，狐貉同丘。剩秦时明月，犹照蓟门秋，画角吹愁。
    减兰・吟窝二首
    丹枫落尽，心剩卷红一寸。借月留云，天许清都作散人。小炉微雪，拥鼻恰宜三两客。料理吟身，山走涛飞只闭门。
    又
    吟壶天阔，养得心源如水活。啸侣清疏，坐到茶烟淡欲无。忖晴量雨，莫把小园花事误。偶驾觥船，醉入陈芳梦也恬。
    雨中花・寄怀柳溪翁即效其体
    几日顽阴沉碧霭。过收灯、峭寒犹在。虬水丁东，莺弦尔汝，商略一灯人外。无那看花惊鬓改。怎偿他、酒逋诗债。梦里园林，劫余兵火，愁换故山眉黛。
    齐天乐・过水西庄
    锦鲸仙去琼箫冷，悲风替吟宫羽。髡柳经霜，寒鸦噤月，寥落名园谁主。珠歌翠舞。尽化作秋来，酿愁烟雨。泪锁荒苔，古花犹篆压帘句。词灵应亦识我，奈云埋玉笥，归鹤迷路。金雁移筝，铜驼换世，始信繁华无据。徘徊自语。叹心力空抛，绮年轻误。寂寂湖山，素弦谁共抚。
    金缕曲・赠牧石
    土伯何饕餮。锉腥牙、霎时尽，楚魂湘血。花外一蝉留晚韵，剩共残阳低咽。算兰畹、流风未歇。秋雨茂陵蕉萃甚，便金茎、莫疗相如渴。诗胆壮，尚如铁。登场叱咤行云裂。镇依息斗雷射日，古之杰。尽有余威挥铁笔，谁道壮夫不屑。奈零落、汉砖秦碣。一奏昆刀余恸哭，甚踏天、不割蟾蜍月。肝肺冷，为君热。
    齐天乐・两宋词人分赋得碧山二首
    白翎天地红鹃泪，凄凉送春南浦。病叶辞蝉，么花恋蝶，何计商量去祝朱幡护龋奈颠倒残英，几番风雨。夜剪龙髯，攀天犹隔梦中路。清吟争赏赋笔，黍离君国感，谁识幽素。秋绿怀芳，冬青吊梦，凄断旧游鸥侣。纫兰坠绪。听月底吹箫，余音如缕。依约遥山，淡蛾留碧妩。
    又
    晚蝉花外沉孤韵，江山夕阳深处。春水垂杨，宝帘新月，长忆故家眉妩。沧波路阻。算梦到骊宫，素鹇沉羽。刻骨骚情，人间天上寸心苦。神州曾几换劫，帝心胡此醉，鹑首轻付。桃扇歌尘，芦沟魅影，一例伤心南渡。于喁寸土。忍雁口光阴，补题重赋。共命危弦，半灯寻梦语。
    笛外秋心二
    解佩令・春草二首
    雪痕犹冱，烟光偷聚。渐蒙茸、青无重数。千里相思，凭作出、绵绵情绪。送斜阳、几回今古。玉骢来去，王孙何处。镇凄断、天涯归路。拾翠人遥，谁会得、芳蘅心苦。}愁根、奈春未许。
    池塘梦俏，苔P翠校费春人、几番吟眺。艳种愁苗，谁画出、六朝初稿。掩重关、屐痕休到。絮粘花绕，蜂围蝶闹。能装点、繁华多少。旧日青袍，禁几度、鬓丝催老。倚阑干、暗愁盈抱。
    清平乐・题海天楼读书图
    一楼人外，绝t临沧海。眼底鱼龙千万态，来证胸中光怪。莫教帝遣天吴，讵容银海桑枯。招我同盟鸥鹭，泛槎还是乘桴。
    水龙吟・题蜕庵感旧集
    万尘纡结孤肠，风雷喑哑精灵闭。陆沉人外，依徊自忍，蚊巢天地。坠雨何期，停云漫赋，老无多泪。奈车轮生角，石碑衔口，深巷锁，灯魂死。收拾烬余骚屑，五十年、生死交谊。零春片晌，残阳一寸，白头料理。留命桑田，惊尘海角，登临何意。喜牙弦未绝，心光共展，破昏霾气。
    百字令・赋毅然十二石山堂
    湘鬟翠小，为山堂、装点云朝烟暮。玉案晶盆，凭护惜、象外自探幽趣。笔底风雷，胸中丘壑，奇气空相负。补天无术，只供描画眉妩。堪叹磨蚁山河，研螺岁月，总把心期误。古碧冷岩闲梦遍，翻觉世途修阻。沧海蹄涔，须弥芥子，静对生禅悟。灵兮来未，夜深空作风雨。
    洞仙歌
    露兰烟柳，缀啼珠成串。做弄伤春旧池馆。对流红、别绪欲寄还休，何况又、梦里行云路断。隔年沉恨在，蠹壁珠丝，空锁金徽十三雁。莫漫问芳游，阴晴，怜花并燕莺都懒。更怪雨盲风逼人来，剩一角残山，黛眉休展。
    无闷・催雪和梦窗韵
    云薄烘烟，天淡泼墨，酝酿春工剪水。倩白凤迎来，素猊催起。月落玉妃频唤，看绮袖、缤纷摇珠佩。甚绿章叩遍，鸿龙叱罢，紫扃还闭。幽丽。酌缥蚁。正古梅绽英，冷香萦砌。奈帘悄窗昏，暗增寒意。待向鹅屏选梦，好安置、香篝温罗被。空望断、调粉妆银，滴尽蜡蕤红泪。
    念奴娇・秋感示晋斋索和
    天低树秃，甚黄昏、风峭剪愁无力。一桁遥山青不语，终古长埋瘦日。颓壁蛾僵，野塘鸥老，俯仰成今昔。露苔人去，冻萤来照荒碧。当日曾此勾留，万花扶梦，未信春如客。舞柳歌桃芳事歇，坠约不堪重拾。残籁蛩边，疏星雁外，魂去关山黑。旧游何处，暗尘空锁帘额。
    庆宫春・读片玉集
    汴水歌残，楚云梦冷，风流占尽才名。烟柳春词，新橙谑语，蛾眉谣诼堪惊。乐章独步，合追配、诗中少陵。霜腴四稿，一瓣心香，许撷芳馨。赋愁几费闲情。秦镜韩香，难慰飘零。顾曲堂空，寄闲谱佚，玉琴弦折谁听。梦游何处，杳仙乐、张筵洞庭。萧条异代，可有梅娇，解度新声。
    摸鱼儿
    小扬州、二分明月，钟声帆影非旧。才人管领江山恨，底事墨华吟瘦。天也漏。问柱折、苍黄谁是拿云手。狂名漫负。要赋梦歼妖，裁书骂鬼，百怪悄然走。空凝伫，几许乱尘障袖。孤怀长恁]u。岁寒留得推敲伴，便抵玉昆金友。沉醉久。怕壮志、潜消丝竹中年后。心期共守。待珍重骚魂，安排痛泪，日黑看麟斗。
    阮郎归・海河逭暑
    七分水色二分灯，一分微月明。橹枝伊轧夜禽惊，风来秋暗生。听坠露，坐流萤。幽花眠未醒。淡云来往月无声，心平潮也平。
    凄凉犯・琴雪斋联句
    怪禽格磔霜天冷，残魂画出昏月。夜风渐峭，髡枝曳影，淡磷明灭。潜宫路。更衰草、烟迷乱碣。锁千年、鱼膏焰弱，恨碧自沉血。休问生前事，照乘明珠，列门金戟。石麟夜语，似依息戍笳呜咽。坤轴惊翻，等犹是、沧桑一瞥。下幽都、恐被卷入土伯舌。
    台城路・樊榭生日恬静斋雅集
    玉津替写回肠谱，西庄寂寥谁问。雁外山河，鸥边岁月，赚取支秋吟鬓。清寒自忍。但赢得南湖，冷衔花隐。月上鱼天，二分犹似旧眉晕。流风沽上未歇，喜蒲觞荐寿，能继高韵。草怨王孙，兰思公子，等是空中传恨。惊笳夜引。剩劫后风怀，强支豪浚梦绕承平，碧湖留画本。
    长亭怨慢・题大鹤山人遗札
    渺吴苑、词仙何处。鹤老芝崦，睡魂无主。玉笥云埋，马塍花落，自终古。少游已矣，空凄断、藤阴句。残霸旧宫城，算几费、哀弦危柱。败楮。甚丝阑翠墨，和泪织成愁绪。红冰记曲，也都付、一g芳土。叹劫后、华表归来，料城郭、人民非故。剩倦笛梅边，且倚樵风新谱。
    金缕曲・题斋毁石存图
    万（鼻夹）沉沉夕。是何因、禺强一怒，猛翻鳌极。大块訇Y鸣土鼓，闪烁妖光红碧。乍惊定、尚存残息。阿阁料难巢阿凤，甚牵萝、莫补团瓢壁。犹梦阻，八飞翼。半楹差可留余籍。几搜寻、劫灰堆里，宛然吾石。变幻苍黄经岁事，蓦地春回紫陌。忍更吊、柏人冤魄。青玉摩挲成独往，惯长宵、那识东方白。天未补，作词客。
    采桑子
    凉云喜酿催诗雨，花木亭台，一洗尘埃，杨柳新阴著意栽。临风细嚼秋滋味，且放吟怀，归莫相催，明日啾啾赤帝来。
    夜飞鹊・怀孤植南服
    离巢滞残燕，秋堕山隈。凭醉袖，障狂埃。迷天蜃气杂兵气，枨枨丝管声哀。骊宫梦犹阻，想霜鹇沉羽，尚有荒台。蛮花缒瘢甚娇春、撩乱羁怀。沽上旧游重省，愁外几消凝，孤笛深杯。一自题襟客散，么弦欲断，零梦都灰。老槐孤植，肯移根、远峤蓬莱。莫危阑放眼，鱼龙风恶，涨海红栽。
    解连环・赋杨铁崖松蜕和陈兼翁韵
    伏龟何物，疑当年与寄，铁仙狂魄。弄翠影、云鬣之而，恍春老石湖，麴澜曾湿。泪泫攀条，漫谈柄、为留行客。甚盘拿雨雾，万里驷虬，岁巳犹厄。残山岂容古逸。奈梅花已落，还自吹笛。便几费、贯月浮槎，料难抵枯枝，玉灵光色。丽则音沉，枉汉水，梁园诗笔。更游仙、梦中路杳，蜕龙烛熄。
    祝英台近・庚申除夕立春和梦窗韵
    帖华新，炉蕙冷，芳事卜钗股。镜缕愁霜，不共旧年去。今宵道是春来，春无踪迹，听风里、绣幡红语。念吟俎。而今冷落辛盘，谁与话心素。千印招魂，剩觅画中路。明朝起舞闻歌，候星占政，莫忘了、岁寒风雨。
    扬州慢・题杜牧张好好墨迹
    醉墨围香，壮心销铁，旧游艳说樊川。记么鬟绾凤，尚怯扇羞弦。自别后、莺笼玉锁，断云门馆，歌冷琴闲。只鬓丝、禅榻馀情，空袅茶烟。洛城邂逅，奈相逢、偏是离筵。尽泪烛心枯，河桥酒窄，凄付吟篇。豆寇嫩春依旧，浑难认、拖袖当年。剩山房清赏，古芸犹护瑶笺。
    水龙吟・挽丛碧翁
    望春已忍伶俜，馀晖那更花间暝。风流顿尽，冷鸥残笛，凭谁管领。舒卷闲云，无心出处，山林钟鼎。便桃花谪去，牡丹贬后，浑难遏，春游兴。沽水逝波留影。记钟声、梦边同听。探芳劫罅，乱愁销与，短杯低咏。如此溪山，众醒独醉，斯人何幸。指尘寰一笑，风披麟发，上昆仑顶。
    疏影・梦痕
    巫阳路阔，渺翠鬟十二，离恨千叠。非雾非烟，疑幻疑真，欲留还又飘瞥。烛花陪泪红心啵算照到、分襟时节。恨晓风、吹散云踪，片晌旧情都别。犹记飘灯影事，贳春浅醉里，芳绪轻撇。帘外残莺，被底残香，那更窗前残月。觉来惝恍无寻处，剩冷蝶、画裙尘g。对屏山、休数欢期，万一趾离能说。
    庆宫春・瓜圃藏珍妃印拓
    紫玉成烟，黄金铸泪，犀函长锁愁红。桃雪香凝，桂膏春晕，粉痕还认纤葱。镂风钤月，剩依黯，残云梦中。潇湘厘降，琬琰承恩，瞥眼都空。人天小谪匆匆。钿L寒泉，曾葬秋蓉。琼鬼啼箫，铜仙泣露，倩魂长s幽宫。劫馀瓜圃，漫留得、芝泥印鸿。断肠重识，篆凤依稀，冷麝尘封。
    琐窗寒・冰花
    雾淞留痕，水精弄晕，小窗微暝。琼妃剪f，暗把素尘偷凝。误归来、窃香蝶魂，几番错认梨花影。看银云炫巧，黄鱼生幻，一般清景。人静。冰魂醒。任自赏幽姿，万妆照镜。凄寒到骨，合与瓶梅相并。奈侵晨、茜帏梦回，粉蕤落尽清泪迸。算宵阑、便抵春残，此意凭谁领。
    天香・题瓢庐宋词集联
    灵蚁穿珠，娇莺织柳，文心宛转堪拟。珊网千丝，瑶琴百衲，供与俊怀闲寄。香生九窍，算占尽，侯鲭珍味。机字抛残凤素，瑛盘乱堆鲛泪。无多丽情笔底。感沧桑、梦华空委。认取劫波沉墨，只今何世。赖有酣红冶翠。尚解伴、禅天佛香细。蕃锦妆成，词魂唤起。
    踏莎行・题戴亮吉丈鹤馆得书图
    蜕羽烟霾，遣珠尘掩。博陵残本空寻遍。朝南暮北几然疑，樵风吹到孤山畔。冷墨犹香，么弦未断。微云有婿能传砚。万r灰里叩寥音，依稀鹤背闻箫叹。
    采桑子
    斜阳一棹归来好，水面琉璃。楼角胭脂，渐霭林塘碧意迷。孤携向无人处，月堕林隈。坐久忘机，稍觉幽怀与夜移。
    烛影摇红・题虢国夫人素面朝天图
    影转参旗，百花春隔龙池晓。天颜咫尺认依稀，还仗灵玑照。毕竟承恩在貌。炫瑶妆、修蛾淡扫。青丝稳控，凤佩低摇，蝉云轻袅。阿睹传神，繁华重忆唐天宝。宣阳里外斗车风，策电千街笑。钿粉筝尘尽杳。甚匆匆、人天一觉。惟馀新月，犹学宫眉，陈仓谁吊。
    鹧鸪天
    肠断斑骓不再逢，几株髡柳战西风。长堤水酿伤心碧，幽圹花开寂寞红。缄别恨，归鸿。一绳遥没夕阳中。孤怀已是无多感，那更残魂堕晚钟。
    清平乐・题蒋鹿潭戴笠持竿小像二首
    少年乳虎，骨相非轻许。食肉缘何飞不去，横肋乙威空误。银潢兵气愁看，濯缨濯足都难。料理水云归梦，画图分付鱼竿。
    土阶吟穗，未解兰骚意。独曳哀弦风雨里，支住东南秋气。纷纷狎客牢盆，劳劳马足车尘。魂逐芦花飞去，亏他蝶梦留痕。
    霜叶飞・题斜街唤梦图
    天津梦碧词社尝集于癸未戊子之间，三十年来，旧游零落，十二石山堂主人姜毅然先生为绘斜街唤梦图，爰赋此解，依梦窗韵。
    r丝牵绪，回心影、当门谁识芳树。忆从东海幻风刀，飞血迷腥雨。漫掇拾、丛宫碎羽。引杯小试骚怀古。但日压城痕，金铁颤霜弦，创雁与支吟素。空剩碧断遥山，窗零乱梦，老去春色难赋。俊盟飘作北邙烟，笛迸残魂语。忍更织、衰杨病缕。冲寒莺燕伶俜去。且喜凭、山堂笔，唤梦斜街，烛痕深处。
    以上笛外秋心收词七十四首。
    N天剩谱
    梦芙蓉・三蠹庵夜饮用梦窗韵
    曛霞沉碎绮。喜闲鸥尚识，柳边旧里。撷芳莲社，春在九秋外。小楼人共醉。缃P曾覆鸳被。贯月浮槎，逗温Q一缕，依约楚云起。检点残香帐底。长簟空床，梦里飞环佩。`妆尘g，持泪画图洗。绿房凋晚翠。谁怜苦深意。酩酊归来，误溪桥夜色，蟾影淡天水。
    生查子
    生小不知愁，底是愁来处。钗朵凤凰栖，裙衩鸳鸯祝饱看脸边霞，偷吮唇中露。惊梦不成云，化作梨花雨。
    浣溪纱
    画阁依然暗绿杨，门前曲水替回肠。旧经行地忍思量。薄雾烘帘花隐约，残灯隔雨梦微茫。便教沉醉不成狂。
    前调
    醉里灯唇当梦看，晓霞妆出獭痕鲜。流莺何苦怨朱弦。长是歌云蒸泪雨，空将心火炙情澜。相思无分况相怜。
    柳稍青
    送尽残春，香围玉护，悄掩孤颦。裙衩鸳鸯，钗梁翡翠，未解离群。衣篝轻换蛮薰，怕叠损、年时泪痕。酒梦如潮，帘纹似水，又是黄昏。
    鹧鸪天
    杨柳楼前锁翠颦，东风不展旧眉痕。篆烟织出回肠谱，钗朵分来压鬓春。销面药，减篝薰。多生谁与种愁根。醉来自掩香屏卧，万叠关河一缕云。
    渔家傲
    天际骄霞横彩练，夜凉灯晕深深院。怕近黄昏芳意懒，帘半卷，绀纱低护腰肢软。记得画堂南畔见，春心早被秋波剪。屏掩金鹅怜梦断，添凄怨，银壶漏与钗声乱。
    祝英台近・约庵丈同作
    脸边霞，裙底月，春在旧坊巷。屏隙窥妆，香近环响。便教百二秦关，三千弱水，总不抵、画帘一桁。舞筵上，几番掩睇藏羞，别泪借愁酿。花逐春空，欢迹剩惆怅。不如料理壶觞，安排枕簟，尚赢得、梦魂来往。
    前调
    柳街烟，梨苑雪，标格共清浚羞黛低鬟，笑语玉肩并。最怜玫烛烧残，茜帷低放，又深锁、红鸳双影。恨重剩如今绀袖尘生，还渍唾花樱月约星期，芳信惯无定。恨他抱日V云，飘灯梦雨，偏总被、愁人占领。
    踏莎行
    扇影轻回，弓痕微吐，含情似觉娇波度。何人解唱惜红衣，幽芳自媚莲心苦。谁遣巫阳，空迷楚雨，招魂索梦都无据。眼中何物可相思，古春窄到裙边路。
    声声慢
    丹唇衔雨，绛烛啼烟，欢期冷落钗丛。破帽衰颜，禁他几度秋风。曾梳鬓蝉双翅，忍重看、藕臂兰胸。十年梦，早离鸾飞雁，镜掩琴空。强对歌筵舞席，奈临醒玉艳，酒浅愁浓。旧著香罗，唾痕犹渍花茸。沉沉翠蓬云隔，暗帘波、灯萼销红。将别恨，付今宵、孤枕乱蛩。
    满庭芳
    钗树飞香，帘花绚夜，风光特地撩人。镜流换眼，不觉岁华新。倦倚蕙炉划句，烟萼冷、还惜馀薰。飘零剩、归梁旧燕，蹴损一筝尘。题襟，乖素约，诗悭酒涩，凄抱谁温。甚柯棋残劫，犹滞吟身。向夕灯孤梦窄，宵寒酽、作弄伤春。多情有、一规皓魄，来熨两眉颦。
    西子妆・殊庵属题津门百美图
    颓墨栖香，古尘蠹梦，春与行云俱远。涂妆晕色总牵情，认愁痕、黛蛾深浅。迷巢旧燕。怪花底、流光悄转。惹低回，是未秋芳鬓，崔徽娇面。津桥畔，酒酽歌浓，浪掷韶华贱。青山黄土几沧桑，算春人、故怀都换。芙蓉谢晚。又争忍、带霜重看。理新愁，残稿偷和泪卷。
    高阳台
    翠鬓蝉轻，瑶宫凤小，倚娇正要人怜。屡误芳期，好花惯被春瞒。新词付与红儿唱，啭朱樱、字字都妍。怎消他，笑晕梨涡，羞晕蛾弯。重来空抱樊川恨，奈歌云缥缈，舞袖阑珊。冯泪量珠，青衫一倍清寒。玉箫再世浑难卜，惹离魂、长绕湘弦。更何堪，梦隔银屏，人隔银弯。
    三姝媚・听歌
    千红迷醉眼。爱徵歌旗亭，暂邀吟伴。月细风沉，正烛花飘泪，粉香凝怨。一点灵犀，凭逗露、娇波双剪。谱出新声，筝雁愁移，黛蛾慵展。天上霓裳凄断。剩旧雨残云，梦回人远。艳诔芙蓉，付雪儿低唱，倩魂应返。小劫华N，惊鬓底、年芳偷换。只恁龙钟双袖，青衫湿遍。
    前调
    歌魂和泪洗。自探春盟寒，妒花风起。路阻银湾，倩楚云飞入，十三弦里。粉怨香愁，都付与、浅吟深醉。坐暝文窗，唯有孀娥，伴人憔悴。重省欢丛芳事。记唤出雕栏，万花羞避。小B鸳红，惹旧情长绕，水精帘底。倚尽清吭，怜彩、檀樱还渍。欲把相思陶写，难凭凤纸。
    瑞鹤仙・上元
    绀烟催薄暝。正春入G蕤，小窗红映。依微梦中境。忆佳期天上，翠奁开镜。铜荷万柄。舞香尘、鱼龙照影。甚东风、偷换年华，不管酒愁花玻宵永。残杯孤酌，旧谱新翻，强宽吟兴。欢渐冷。芳信杳，楚云迥。更三山埋雾，千波沉劫，剩取心光自证。问何堪、寻蝶魂迷，丽谯又警。
    霓裳中序第一・废园
    凄风s冻蝶。落日荒波衫雾灭。门冷金蟾暗啮。更零碧酿烟，残红飞雪。欢顿歇。扶旧栏、铅泪犹结。昏灯悄、采虬欲舞，古壁凝成血。愁切。懒歌新阕。任粉蠹、秋词半箧。孤怀何计赋别。记蕙被春温，茜帐云热。万花回笑靥。绮梦断、幽期怕说。归来剩、琴丝蛛网，冷挂一弓月。
    霜叶飞
    夕阳寒瓦，秋归路、芜城装点残画。孤吟冷趣倩谁温，分付觥船泻。念省惯、莺娇燕姹。当时风月都无价。但路钥仙源，认藓迹、相思逗入，袜罗尘罅。因念秀笔蛮笺，歌离赋别，绮恨为谁萦惹。一灯偎影坐更阑，陪泪香膏唷Ｂ检点、零钗剩衩。芙蓉早被西风嫁。算梦到、红楼角，只有么蟾，夜深来挂。
    齐天乐・还魂纸
    花虫蠹损芙蓉粉，缤纷素云千片。凤尾销金，龙须堕屑，织出鲛宫冰练。芳名莫唤。惹书鬼还惊，纸神空怨。受尽煎熬，绿阴何似剡溪见。重温芸阁旧梦，叹翠蕴缃囊，曾许陪伴。面目模糊，风尘肮脏，忍把精光都换。银浆捣遍。怅雪岭难登，墨池谁浣。梦客招魂，更将春蝶剪。
    一萼红
    对兰宵，正妒云初坼，眉月理新娇。钗扇欢情，袜尘游事，拚与残梦同销。记曾听、离鸾一曲，剩春心、还共爨桐焦。花外疏钟，天边去雁，魂断谁招。瞥眼流光过羽，奈池台柳嫩，忍折柔条。锁怨鹅屏，压愁麟带，孤负多少芳朝。念别后、筝哀笛苦，难分付、呜咽去来潮。蜜凤似怜幽独，泪尽红凋。
    高阳台
    钗角分香，被池锁梦，俊寒犹滞雕栊。镜怯蝉梳，新妆欲整还慵。羞痕才上啼兰面，数归期、抡遍纤葱。最消魂，酒色灯霞，都带离红。东张西角分携后，奈鬓丝眉萼，同付飘蓬。拟托行云，如何梦也难逢。绿杨啼瘦窥春眼，悔当时、不系花骢。想今宵，明月高楼，知与谁同。
    倦寻芳
    柳烟织暝，兰雨啼香，芳绪撩乱。荼味光阴，消得薄寒轻暖。袅袅烟中双凤语，泠泠弦上流莺啭。倚危楼，怕东风梦醒，镜澜红变。剩恨谱、纵横蚕纸，更倚新声，银字吹遍。待觅幽欢，飘泊离巢娇燕。伤别泪凝襟上酒，嬉春人瘦灯前眼。楚云狂，料魂飞、绣丛天远。
    清平乐・题金纤纤砚拓小像
    春星小谪，瘦影和愁拓。帘外素馨花欲落，今日东风犹恶。清吟曾伴兰闺，研螺写上红梅。惆怅水天梦断，通词拟托（女辛）妃。
    定风波・题春蚕吟
    检点残芳只自怜，被池无复浴双鸳。碧X湘P如有路，飞去。遁身何惜入弓天。信是才人能解意，料理。秋灯影里小沧田。苦到莲心谁与说，羸得。吟香差可当游仙。
    人月圆・稷园社集
    碧云千里蟾华满，诤洗旧林塘。名园占取，十分圆夜，一半秋光。尊前莫问，昆池灰暗，东海尘扬。花间杯盏，笛边风月，终古携将。
    木兰花慢・题悼兰集
    驻止馄影，忍重忆、旧欢盟。尽贳醉钗边，邀歌扇底，心迹双清。新醒漫赁泪浣，微波、弦上有流莺。啼损幽兰露眼，护花谁系金铃。层城一夕返云，愁草瘗花铭。奈梦断香销，曲终人远，空吊湘灵。星星鬓丝渐改，到中年、哀乐便无名。一样伤春身世，杨花不算飘零。
    高阳台・吴伯之方静怡伉俪招饮，即席赋。
    零醉酬春，冷吟扶梦，斜阳唤客登楼。阴晴，东风萧瑟如秋。画谄镜匠罾春颍奈残山、凄引回眸。且销凝，锦句初裁，绿酒新N。霜腴谱共纫兰稿，羡灵根并蒂，福慧双修。同倚冰弦，题襟许附清游。乱尘休到沧波底，暂容他、三两闲鸥。莫因循，笛里光阴，还为春留。
    鹧鸪天・题怀尘散录
    翘首人天唤不应，些些往事总分明。倚残杨柳当窗月，听尽琵琶昨夜声。淹病枕，滞香盟。鸳鸯待阙十年情。春归毕竟花同落，为问春来作么生。
    莺啼序・用觉翁韵
    夕窗坐残篆缕，荡吟情似水。唤娥月、来照黄昏，穗灯凉堕孤蕊。漫料理、筝期钗约，惊飚远逐城乌坠。正帘栊寒峭，春悭暗逗幽思。旧约迷鸥，乱绪络茧，湘弦帝子。几延伫、云外归鸿，奈他空带愁至。尽纷纰鱼龙万态，只消得、沧桑弹指。怪湖山、装梦瞒忧，问天何意。哀时赋笔，玩日琴丝，伴独歌寤寐。还记盛堕馀欢迹，掩睇初见，扇凤遮羞，袖鸾藏泪。香偎箫局，春钩茜帐，脸霞肌雪温存惯，甚而今、赚得人憔悴。多情剩有，衰兰送客津亭，断肠杜鹃风里。三生怨骨，十载愁根，镇悼红吊翠。都付与、悲风惊鹤，古堞传烽，劫墨昆池，怨笳吹起。霜华点鬓，流尘欺梦，年光回首如转烛，费妍词、空向枯桐倚。江关萧瑟兰成，把笔凄迷，泪铅鹬健
    菩萨蛮・题拜菊主人桃菊图二首
    南窗一现天人相，北窗无复羲皇上。篱畔吐黄星，恍然双靥横。西风帘不卷，花共伊行远。何意抚无弦，在丝方解怜。
    东篱不预西池会，教人枉下婵娟拜。春梦误桃花，醒来秋恨加。菊桃堪并蒂，谁肯为青帝。栗里化仙源，海桑弹指间。
    浣溪纱・蝉墨
    吟罢玉堂春色图，补题新唱付琼姝。风多露重欲何如。已分馀音留翠管，更拚残蜕入金壶。知他秋到砚池无。
    沁园春・并序
    甲辰秋，张伯驹丈于福建乐安词坛得见胡O秋女史词，清新婉丽，曾投函于胡，倍致倾慕，双方遂相唱和，情意缠绵，积稿四巨册，名之秋碧词。实则胡固一丈夫，早岁工为荀派青衫，博学多通，其易弁为钗者，特词人跌宕不羁，故弄狡狯而已。陈宗枢兄曾为编昆戏秋碧词传奇，余为之序，结语云，霓裳此日，举世惊鼙鼓之声，粉墨他年，一笑堕沧桑之泪。孰意时逢河清，丈遽而下世，此戏遂亦成广陵散绝矣。
    三千世界，十二辰虫，作如是观。甚忽南忽北，兔能营窟，时钗时弁，狐竟通天。宛转秋心，瞢腾春思，O末风生井底澜。千秋恨，枉惠斋才调，一例蒙冤。也曾爨演梨园，奈生旦相逢各暮年。笑优孟场中，虚调琴瑟，叔虞祠畔，浪配姻缘。纸上娇花，床头病骨，打碎葫芦定爽然。凭谁力，待唤醒痴梦，勘破情关。
    以上N天剩谱收词三十三首。
    春台集
    齐天乐・雪声
    环天戏玉琼妃舞，泠泠水花轻剪。栖睫螟惊，缘桑蚕食，巨细声来难辨。狂飚乍卷。又鳞甲b琮，漫空龙战。驴背何人，敢吟诗句灞桥岸。寒年休忆鹤语，集贤赓雅韵，春动梁苑。银界无尘，瑶台不夜，是处笙融箫暖。珠眩眼。幻兵马吟边，鸭鹅鸣乱。怕听流澌，赋情和梦浣。
    鹧鸪天・四凶殄灭，薄海腾欢，喜招词社旧侣作重阳酒会。
    解愠风从落帽来，剩红都为晚晴开。快呼菊婢裁歌扇，便遣枫人晋酒杯。穷活计，病形海一闲犹自费安排。秋花总在春光里，霜讯明朝莫漫猜。
    东风齐着力・毅老绘绣球花膺出国画展之选，为赋两首。
    绀缕穿珠，猩屏镂玉，唤醒春魂。人天一瞥，荣悴此花身。犹记华N选梦，空泪雨、湿透香云。研不尽，冷螺怨粉，残墨愁根。拨雾见青F。东风拂，百花容态全新。探芳越秀，山色借丰神。更喜蓬瀛飞盖，鲸波换、麝霭氤氲。恍金镜、五云捧出，天地同春。
    镜匣才开，镜屏初展，渐欲团K。春风一线，穿得万珠圆。修月争夸妙手，喜绣出、小样河山。从今后、行云有梦，不绕巫鬟。芳讯载青鸾。灵飚送，任教云路腾骞。香飘四国，千里共婵娟。五采同心密绾，丹盟缔、春到瀛寰。待凿破、大圜混沌，绣地装天。
    减兰・贺中国韵文学会成立
    春游何处，梦断京华迷故侣。诗国无诗，劫后芳菲付与谁。百花齐放，喜共搴兰湘水上。不竭心源，终古骚灵日月悬。
    前调・贺夏承焘文学艺术活动六十五周年京津酬唱，劫后枯桐存逸响。朱墨辛勤，兰畹功高六五春。绝伦髯也，并世词坛称四夏。弦外山河，海雨天风入浩歌。
    前调・和周退密先生
    沽河歇浦，好借琴声寻梦路。未断清愁，试问连环解得不。墨池如海，恨不从君舟共买。渔唱湖东，招隐他年认峰。
    清平乐・重修黄鹤楼二首
    梦飞三楚，望断晴川树。下笔谁惊鹦鹉赋，漫道世无黄祖。千山或可支颐，一湖聊当衔卮。只要眼前有景，何关崔颢题诗。
    几曾槌碎，莫是诗仙醉。飞阁檐牙天半倚，衔住苍峦龙尾。高楼笔会宏开，江山文藻新裁。料得瀛州仙客，定乘黄鹤归来。
    鹧鸪天・天后宫重修
    漕运年年护客，传闻灵迹总虚夸。迷空飓母惊黄雾，照海神光幻紫霞。装宝相，荐香花。高C那得赐仙娃。春风重绣天街路，不必东京说梦华。
    东风第一支・题姜毅然白描花卉画册
    笔底香苏，吟边梦醒，新妆又斗娇`。粉衣几费云勾，素心更凭月浣。朝华夕秀，漫付与、等闲莺燕。倩画图、谱入群芳，从此绣幡须卷。休记盛露兰泪眼。应打叠、缃桃笑面。乍惊楚峡云飞，旋移镂屏梦软。神州香国，渐次第、东风吹遍。喜今朝、画本重描，好共万红春暖。
    采桑子・纪念吴梅诞生一百周年演出游园惊梦茗凋梅谢春归去，唤出婵娟，重整花钿，疑是芳魂两度还。凭君一洗筝琶耳，雅部阑珊，未绝朱弦，香梦惊回三百年。
    鹧鸪天・癸亥秋识叶嘉莹教授，叶治吴词，颇有新解，见似人而喜，赋此。
    乱碧迷人总费猜，风骚感发本相媒。冥心结我千丝网，妙相还他七宝台。澄远目，扫尘埃。定知一叶报秋来。两间毕竟存真赏，三嗅馨香莫漫哀。
    前调・和敏庵得金陵织造府遗石
    腊尾春飘彩胜风，岁朝新供玉玲珑。补天应许笺双梦，对酒何堪哭万红。神宛在，息相通。祭芹尚与祭诗同。西园石本灵河种，云气依稀认翠蓬。
    踏莎行・丙寅清明陪史馆诸侣游宁园
    罨画楼台，霏烟院宇。一缣水墨难描龋正凭丝雨作清明，如何红旭云边吐。斟酌宫商，温寻尊俎。名园小驻搴芳侣。花间莫更忆春寒，东风剪断愁千缕。
    沁园春・题海河新貌长卷
    七十二沽，九派奔流，何其壮哉。溯二分明月，鱼天榔唱，千钟白粲，漕运船回。紫竹林空，红桑世换，蜃气全消卷怒雷。图画展，望澄波~~，镜面新揩。翠阴环绕楼台。是多少春工妙剪裁。喜园开月季，桥飞蝴蝶，金鳌浸雪，振羽传杯。云叶为笺，海涛作墨，大笔淋漓写壮怀。升平颂，献史诗一卷，万象宏开。
    鹧鸪天・丁卯元日试笔
    彩胜红窗r醉痕，东风剪梦细于尘。银虹乱落湘弦雨，蜜苣轻飘楚峡云。迎月客，送山君。流光著意若催人。砚冰初解瓶梅放，老笔无花也作春。
    清平乐・天津诗词社成立
    催花风好，津海飞诗到。古翠今红都醒了，天若有情须笑。十年青鬓双皤，烽烟愁换清歌。眼底江山多丽，秋娘无奈春何。
    虞美人・国庆焰火
    千灯炫彩鱼龙戏，歌舞欢声里。轻雷唤醒一天春，疑是月中桂子落缤纷。倚云和露栽桃杏，肯怨秋江冷。夜空幻出百花园，今夕乘风我欲赋游仙。
    水调歌头・献给南极考察队勇士们
    鹏翼藐沧海，飞渡向阳轮。凿开长夜混沌，人外辟乾坤。振翅企鹅鼓腹，昂首银鲸摆鬣，歌舞献嘉宾。一色皓无迹，万古炼冰魂。长城站，红旗拂，映朝暾。宏微世界在手，绝域建殊勋。两万里涛狂吼，十二级风怒扫，龙性岂能驯。打破八寒狱，放我浩然春。
    高阳台・激光歌舞会
    凤舞霞飞，莺歌云驻，曼声新谱霓裳。别样温Q，千虹交映瑶妆。神妃乍闪惊鸿影，漾灯漪、离合阴阳。镇销凝，万幻璇波，一瞥止狻＝裣梦入华N界，散诸天花雨，香雾迷茫。世相纷纭，也应弹指沧桑。看朱成碧才经眼，又匆匆、转绿回黄。怎禁他，屏上春风，镜里秋霜。
    满江红・贺中华诗词学会成立
    易位阴阳，甚当日、柱崩维绝。空求索、扶桑揽辔，中洲捐i。抱石何辞身九死，佩v未抵肠千结。算萧条、异代颂离骚，心犹热。铸不尽，六州铁。流不尽，三闾血。更十年刀雨，众芳都歇。京国宏开兰畹会，燕山高挺风骚骨。正双悬、日月照天中，诗人节。
    江南好・水上八首
    登临好，高处浴天风。九岛两湖收眼底，千红万紫满寰中。飞想落遥空。
    湖上望，风景逐年新。翠绕一山翻柳浪，红开四面簇樱云。是处好垂纶。
    宜低咏，小憩水边廊。绕座嫩波涵鸭绿，拂堤新柳吐鹅黄。梦到水西庄。
    今古景，岛与琵琶同。一舸梦留湓浦月，四弦秋入荻花风。哀乐总相通。
    前游地，波影荡心尘。双桨绿迷桃叶水，一亭红绕藕花云。还我那年春。
    游春侣，仕女竟新妆。倚槛香留花四面，荡舟人在水中央。烟柳入微茫。
    寻秋去，幽境月相宜。碧意清泠堪作画，波光潋滟好寻诗。吟答有鱼知。
    心胸畅，登上畅心亭。揽月九天欣把袂，乘风万里快扬z。何日掣长鲸。
    虞美人・并序
    园林铺秀，放落花劫后之魂。山水传音，拾焦桐爨余之骨。况夫春工妙手，再造乾坤。涸辙枯鱼，同沾雨露。安得不鼓腹而登春台，扬葩以颂盛世者乎。乃有缓带将军，韵拈竞玻搴芳公子，志托兰荃。唯是汉上题襟，徒怀往梦。城南分咏，许接清游。汐社盟鸥犹在，雅集传笺。李园花事将阑，晚红留客。绿章奏罢，定教蜡炬迎来。锦句裁成，莫遗玉环睡去。于戏，窗零乱梦，碧断遥山。延秋已杳，展春何处。小园屐影，尊前之剩侣无多。浩劫心痕，阑畔之靓妆宛在。宁止人天之感，实深陵谷之悲。览物缘情，何能遣此。幸际天回地转，人寿河清。恰逢词客之生朝，喜并海棠之吟集。三春修禊，重赓沽水之盟。九老联吟，待续香山之会。
    老来不作闲居赋，且斗旗亭句。倡条冶叶漫相夸，绝爱锦窠千凤吐云霞。看花雾里输年少，转是朦胧好。恐他风雨误芳时，乞取朱幡为我护琼枝。
    鹧鸪天・贺中国女排三连冠
    万彩飘扬炬火明，五环春色聚群英。腾身迅舞风雷电，奋臂高挥日月星。听乐奏，看旗升。哪禁喜极泪如顷。体坛飞将推巾帼，三冠蝉联举世惊。
    采桑子・并序
    魏新河小友，年甫弱冠，于两宋词家多所寝馈，风格尤近清真白石。当此举世依傍苏辛，而能不矜才使气，哀乐造端，一归醇雅，独出冠时，楹醪豢杉啊Ｎ素拈诚斋小荷才露尖尖角句为喻，因取为发端，并征社中诸子同作。或曰，君欲看杀卫d耶。予曰，纵被看杀，犹胜活埋。
    小荷才露尖尖角，翠嫩香柔。占断芳洲，怕有蜻蜓立上头。词禅参到芬陀利，无乐无忧。莫莫休休，不见春来怎见秋。
    法驾导引・游仙四首
    游仙路，游仙路，碧落浩无垠。沧海蹄涔非确喻，光年人寿漫同论。大曜等微尘。
    游仙路，游仙路，玉杵不须寻。水漫蓝桥犹抱柱，火焚祆庙岂由心。最恼是青禽。
    游仙路，游仙路，无奈绛河遮。当日指星如有木，而今犯斗自无槎。何用慨瓠瓜。
    游仙路，游仙路，合籍羡箫鸾。如此夫妻能有几，大都骑虎下来难。灵迹杳西山。
    金缕曲・读范曾吟草有作即以为赠
    大造耽游戏。甚风雷、陶钧鼓铸，孕成此气。狂侠飞仙儒与佛，细看都无相似。让面目、还他自己。奇绝抱冲吟一卷，试扪之、字字惊芒起。因想见，范当世。十年大精灵闭。几曾经、鲸眵≈溃凤饥麟死。纵使清流投浊淖，身溺道能相济。喜重树、文坛新帜。画貌诗心书作骨，任挥毫、跳荡人神鬼。笺墨外，浩无际。
    百字令・戊辰展上巳水上修禊，分韵得伴字。
    振衣长啸，把花魂叱起，万枝红绽。天为南溪开霁色，浩翠来迎吟伴。画侠狂杯，词仙醉笔，斗句芙蓉馆。群真献寿，龙潭桑海惊换。堪笑结习千年，骚坛壁垒，多少闲恩怨。且趁两湖晴渌活，好洗吾曹诗眼。风虎云龙，春花秋月，雄秀谁兼擅。今宵何处，梦飞峨髻天半。
    踏莎行・半梦庐饯新河分韵得燕字
    月底箫沉，梅边笛换，独将冷拍支残艳。新红翻作殿春花，旧巢犹有衔泥燕。饯梦杯深，题香烛短，白头惜别情无限。明朝准拟赋游仙，紫鸿双驾凌云汉。
    清平乐・已巳初春梦碧后社成立喜而赋此八音消歇，我自鸣孤拍。蚺（虫炎）任他雄虺舌，夺得楚骚残魄。春风喜绽芳华，斜街无复笼纱。何意梦中小草，而今绿到天涯。
    减兰・已巳暮春梦碧后社诸子李园看海棠劫馀倦眼，血色花光浑莫辨。感逝怀芳，未到秋来已断肠。有涯无限，病里春光何计遣。花却多情，乱叠红云作锦屏。
    以上春台集收词四十二首。
    六合小溷杂诗
    六合小溷杂诗序
    六合小溷杂诗一卷，泰半为八年沦陷、十年动乱时所作。夫灵均哀郢之赋，少陵北征之篇，不遘乱离，讵有斯作。是知有明一代诗道衰微，及鼎革之际佳章迭出殆有故矣。盖山川风月无代无之，诗人下笔易蹈陈言。倘以今人之心体物，则山川风月自与古异。予避兵藕孔，匿梦槐根，间或稍志所感，得截句若干首。其中梦心篇、鬼趣图、海河逭暑诸作，荒艳幽怪，固有违诗教。然既非古人所历之境，自非古人所为之诗，此差堪自许者，姑录存之云。丙寅重午后二日寇梦碧于亥灵胎馆。
    梦心五首
    六经糟魄馀安用，覆瓿玄文莫漫嗟。我有凌云十万赋，坐令肝肺生槎。
    二
    病叶零蝉渐不支，战秋魂气已如丝。林梢一抹残阳血，看到幽幽化碧时。
    三
    日月如何闭双眼，梦中梦外路全遮。拚教心火同身烬，散作人间智慧花。
    四
    绚烂千春秋作骨，回旋八表梦为心。一身都在沧桑里，魂路还留夜壑吟。
    五
    食蛤安知如许事，酒边滋味惯瞢腾。何须太乙青藜杖，万魅留窥一穗灯。
    海河逭暑九首
    释迦枉作狮子吼，尼父徒为木铎鸣。我发微声震天地，但从人外叩焦螟。
    二
    七不堪中何处去，逋逃薮在大河滨。谁知月黑灯昏后，老树狰狞来攫人。
    三
    河干三子自成世，今夕江山属我曹。连壁恐教成市虎，一花一叶费推敲。
    四
    憔悴难为泽畔吟，听秋聊复叩希音。水灯密处虫如雨，来说空山太古心。
    五
    虞罗遍野将焉用，两两鸳鸯夜比肩。我自推敲君缱绻，不妨苦乐各从天。
    六
    林梢碧意渐昏茫，竟体依然似沃汤。一线炎光红未敛，不辞坚坐送斜阳。
    七
    彼苍自是丹青手，总觉诗人领略差。夜色故应明月写，浓装芳树淡装花。
    八
    坐久凉萤欲上衣，不辞吟到夜钟希云为车驾风为马，十万红珠照我归。
    九
    两间渐入大宵宅，一榻还留小有天。只待西风吹客散，疏花短烛抱秋眠。
    题鬼趣图十五首
    欲论无鬼嫌多事，万叶千花已不灵。何似寄情荒渺外，瘦灯风杀一痕青。
    二
    作态烟云欺病眼，媚人花鸟逆诗情。鬼才小占青林月，听水来寻夜壑声。
    三
    纸样罗衣瘦不禁，蛩边梦小莫低吟。嫩魂已渐销风日，草际偎残一寸阴。
    四
    轻云曾绕玉双尖，到死犹拚学茧蚕。艳绝故知愁亦绝，秋千背立茜红衫。
    五
    片时心上万轮回，（骨比）舞磷飞骇且哀。黑雾一天双血爪，如潮鬼语逼人来。
    六
    偶谈风月已伤廉，结习都删口欲缄。何似枇杷花下立，不言不语只恹恹。
    七
    漆炬无光月色冥，俏红冉冉没烟青。土花半蚀朝霞面，看煞风流一点萤。
    八
    强魂谁似赤丁子，一快恩仇胜取怜。不作太阴炼形死，夜叉化去定飞天。
    九
    千年郁郁闭佳城，玉匣开时梦忽惊。争似刘家通替样，操刀只合任彭铿。
    十
    六丁鞭石血成斑，翁仲相惊语夜阑。底事蒙羞茂陵鬼，偏教玉碗出人间。
    十一
    夜壑吟成梦尚疑，零花瘦月漫相思。腥风闪出敦z影，哪有秋坟敢唱诗。
    十二
    除却蔷薇铺梦路，地疮天漏两难防。髑髅女在幽明际，休认徐妃半面妆。
    十三
    荒荒三界人神鬼，鬼下宁知有存。我已沉沦鸭鸣国，羡君高卧冷枫根。
    十四
    ZJ无灵鬼道穷，狂夜泣答悲风。孱魂应被刑天笑，舞戚犹堪作鬼雄。
    十五
    逐鹿将焉托蕉叶，战龙旋复入槐根。此中安得王延寿，为我挥刀斩梦魂。
    斜街寻梦四首
    玉澜无复碧沙笼，寂寞吴江吊冷枫。老屋三间诗梦好，城南社又转城东。
    二
    玉梅花底竞飞觞，酒影灯痕引梦长。醉里不知芳序改，烛花红瘦晓曦黄。
    三
    感旧伤春两不胜，落花风雨几阴晴。从今不按O洲谱，恐作山阳笛里声。
    四
    冷鸥三两送歌阑，灯火斜街唤梦难。犹有梅花伴吹笛，愿留残雪护春寒。
    题棠雨沾衣图三首
    逝水漂花去不归，小园残景认依希东风似识风流主，故遣香红点客衣。
    二
    词仙老去尚风华，酒阵香围兴倍加。不是嬉嬉子颠倒，海棠何以压梨花。
    三
    此身早被百花埋，驰逐名场念已灰。好共海棠花睡去，不须柳汁染衣来。
    三蠹庵夜饮二首
    肃貌端眉偿绮业，柴烟粪火答清才。何如酒海挂帆去，一斗浇胸灵境开。
    二
    残秋恍堕天之外，数客深杯作小春。何事欢馀转惆怅，乱笳来醒梦中人。
    西沽看桃花三首
    西园芳事久凋零，怊怅寻春梦未醒。欲吊桃花向何处，不知魂在女青亭。
    二
    繁红一现便空枝，漫道寻春去较迟。自是天公多狡狯，不教人见落花时。
    三
    采芝何处觅商山，聊借W霞发酒颜。太息放牛吾不见，落花红似古矛斑。
    双梧馆选韵图四首
    半灯吟思入萧寥，呵壁无声影欲消。蓦地风来碧云乱，海红帘底月如潮。
    二
    百怪腾拿生肺腑，万灵喑哑失宫商。爨灰无计留焦尾，起看天琴夜吐芒。
    三
    泠泠青玉漫相呼，似唤骚魂入画图。安得苍梧朝发轫，看君飞梦上天衢。
    四
    百年乔木见孙枝，骨重神寒枉自奇。不见高歌鬼神下，萤干蠹死汝何为。
    小安乐窝吟会
    小窝聊当大槐乡，酒半茶初梦味长。明日梦醒何处去，盐车驽马一彷徨。
    晋斋藏张溥孙三家画剩二首
    漫赏馀霞成绮句，夕阳红处劫灰红。羡君双桨浮家去，摇入三家画本中。
    二
    珊网搜奇赖淑媛，笑将咳唾灭秦燔。东林复社凭钩缉，犹有孑遗张溥孙。
    杨柳
    曾学莹娘画翠眉，也同静婉斗腰肢。风流往事都休问，输与嵇生锻灶时。
    水仙
    一笑横江不算贫，只将葱蒜作盘辛。莲开玉井寻常见，那信凌波有洛神。
    绣球
    绀海缣山路不平，团K花下忍伶俜。从今不入巫云梦，已筑楼台七宝成。
    上元
    望舒今夜车轮歇，万户千门光影绝。何当魂作蛤蟆飞，飞上青天化明月。
    七 夕
    经岁相思一夕酬，辛夷车转绛河秋。汉皇若指双星灭，省得瓠瓜夜夜愁。
    怀人诗廿四首
    阉
    梦窗四稿樊南集，与世聱牙苦费才。龙性难驯天械缚，H然电笑笔端开。
    衮雪
    杯前久断行云路，十载相思感旧游。心影宛然南浦夜，绿波如酒月如钩。
    丛碧
    楚塞秦川足下看，天风万里蹑青鸾。词人豪兴空千古，梦里蓬舟笑易安。
    d宇
    天籁竟同人籁合，内通骚辨外宫商。何时飞出蕤宾铁，为洗沉灰补乐亡。
    毅然
    南云媚汝吐晴髻，遂令老笔生华姿。保此古春道不堕，山魂来写无声诗。
    轮远
    灯痕柳影浑如旧，今夜还疑梦里来。相对缘何无一语，恐惊身后亥灵胎。
    叔杨
    天留一旅待诗亡，五夜吟蛩作道常却向城南望城北，泪波冲雨自淋浪。
    醉天
    负天鹏与处T（t），一笑相看等子虚。我梦乘槎犯牛斗，九州米较何如。
    禹人
    旧禊虹桥费梦寻，块然一老卧孤衾。雨灯昏处养花气，诗律细时磨道心。
    轶轮
    臣朔本来饥欲死，耽吟那得与消寒。如何m磨腥吻，来啖先生苜蓿盘。
    孝绰
    张抡失足入莲社，巢父掉头乘海烟。君自粮街看侏饱，九经休诩腹便便。
    蜕庵
    笔健曾倾三峡水，诗愁待i六朝山。从知此理关风会，莫载齐梁夕照还。
    浣菊
    相如消渴程皋病，此是灵司福所钟。但得远山眉供养，不辞长作酒家颉
    松亭
    何当抱古学殷顽，奇字玄文尽可删。后世谁知子云者，不如治鬼罗酆山。
    芳洲
    惊飚卷土日昏昏，小住槐柯梦有痕。难得装春一宵雨，彼苍倘许赦诗魂。
    剑秋
    吴宫花草梦三生，才调香奁旧有名。收拾纤柔入苍劲，听君吹剑作秋声。
    敏庵
    掩关独梦忘春归，苦尽方知楝子肥。怪底不兴吾道叹，想应疗得凤凰饥。
    晋斋
    抱冰卧雪理残妆，比翼齐飞金凤凰。说与旁人浑不解，人天两界一彷徨。
    机峰
    谁能写此世相图，绝丽奇哀迈往古。留取卷不死心，嚼血喷天散花雨。
    牧石
    近得张生颇奇绝，羸骨道能攀。如何息壤在兰畹，一小鸿蒙著两顽。
    宛若
    画理文心总不差，刚柔相济质而华。与君愿共春秋气，说剑何妨更看花。
    长河、绍箕
    少耽绮语须妨道，一种痴狂万目_。我赠君诗杂忧喜，百凶肯赦两词人。
    蛰堪
    笔底香红著意搜，好从南渡溯风流。白云留尔山中住，春水方生未许愁。
    孤云
    望断盈盈一水间，风来O末总相关。万霞织出天孙锦，何事孤云独去闲。
    蝴蝶酒会放歌
    诗魂六合跨春驹，头没酒杯安问渠。蝴蝶可知身是梦，坐消狂慧我非余。
    瞿禅丈属题双溪图
    南渡仓皇怜琐尾，载书浑不抵愁多。汝舟讼与柏舟誓，奈此双溪舴艋何。
    素面朝天图
    香梦惊回晓箭传，安排玉勒好朝天。却嫌脂粉污颜色，虚费三郎十万钱。
    题昆璞画册
    笔妙功同殷七七，百花魂魄一时苏。从今不再愁风雨，收拾春光入画图。
    题毅然白描花卉
    妖红冶翠俱尘土，过眼芳华梦早醒。难得天魂留剩墨，夜深和月写花灵。
    和汝昌韵
    斜街呼酒几过存，校梦何如证梦尊。知惯楝花风里住，莫教兰蕙种当门。
    题梦边词
    金碧徒夸七宝台，可知肝肺郁风雷。烛边泪尽存心史，十万鲛珠是劫灰。
    听歌
    雅集香南旧梦消，彼苍何意放春娇。筝场赖有韦娘在，如此江山不寂寥。
    无题四首
    学道先须毁性灵，锢神缄口梦犹扃。从今不守庚申戒，任尔三尸报帝听。
    二
    土伯自应偕地媪，西母还须配东王。我已十年空待阙，画他三十六鸳鸯。
    三
    大宵qq浑无隙，入地开天两不能。温梦且寻二三子，心光分作雪斋灯。
    四
    阶下囚原席上珍，当门桃李苦无春。偶然自问还堪笑，埏埴翻成`埴人。
    听昆曲二首
    分明天上鬼婆婆，颦笑都宜溜眼波。渺渺未穷沅澧意，千春何惜一花多。
    二
    层层帝网I情丝，咒罢空王咒两仪。重省悲光当日梦，一袈裟里小须弥。
    慰人丧室二首
    低回春梦细于尘，月恍风惺胗肭住１暇剐牡瞥げ凰溃西明唤取作夫人。
    二
    世业由来与道仇，影妻椅妾自绸缪。从今打碎葳蕤锁，地老天荒不解愁。
    和君坦丈李园海棠感旧元韵三首
    绿幄阴阴日向西，李园重到梦俱迷。料知夜壑吟犹健，任把红香碾作泥。
    二
    联吟花下步溪堂，未到秋来已断肠。只把新妆当黥面，落梅休更忆含章。
    三
    春游啼破恼残鹃，龙汉惊逢末劫年。漫道诸天张帝网，杯前有路放诗颠。
    题万石斋诗稿
    几回锷底惊诗胆，一念嵯峨石比顽。晚历艰危托疏放，遗山感事入香山。
    天后宫
    梦雨灵风幻亦真，一时悬想历天人。云鬟霞佩纷诸相，但赏神工不拜神。
    沦陷纪事诗七首
    惊闻天外响飚车，晓梦醒时失故家。抗战血同忧国泪，连朝并作雨声哗。
    二
    扦艉沤涠先诵校电炬霜矛照眼明。多少生民罹死劫，羁魂夜夜梦中惊。
    三
    山河都付劫馀灰，献铁搜铜事可哀。宝像新成平等阁，金钟已失济川材。
    四
    纣绝阴天鬼亦愁，几多志士此中收。剖心箝口终无惧，一死唯拚复国仇。
    五
    逃生无处觅蜂窠，渔夺侵牟日益苛。八百孤寒何处去，累累新V故人多。
    六
    群声鼎沸集蝇，紫焰烧天素雾蒸。寥落二楼书画展，耸肩呵手冷于冰。
    七
    万口交诛黑太阳，深宵剑气入灯芒。至今鸣咽芦沟水，犹为英雄谱乐章。
    以上六合小溷杂诗一百五首。
    六合小溷杂诗补
    天津诗词社成立感赋五首
    梦未成烟碧有痕，斜街心影许重温。衰年那复愁风雨，收拾莺花劫后魂。
    二
    重理枯桐欲断丝，可堪诗国久无诗。荒年谷与丰年玉，谁道蛾眉不入时。
    三
    多谢春工妙剪裁，温风催送百花开。千秋不歇海河水，化作心源滚滚来。
    四
    诗情本自性情来，红紫纷纷漫剪裁。好向九州借生气，春风吹我笔花开。
    五
    可怜无补费精神，早岁师黄晚学陈。劫火十年丹九转，风雷脱手便成真。
    吕祖堂怀古
    剑客酒豪仙去后，神拳于此筑神台。倘教袖里青蛇出，定取夷酋头作杯。
    器毅然老友二首
    卜居靡定叹飘蓬，枉说熙荃画笔工。草草灵前难一祭，只余花鸟哭秋风。
    二
    旧游屈指凋零尽，旷达风流苦忆君。十二巫峰漫罗织，好春还我梦中云。
    论书二首
    汉碑秦石湮沉久，剥蚀几经风雨残。断笔书同缺边印，不须强作古斓斑。
    二
    漫将狂草掩疏陋，下笔须无躐等功。欲觅兰亭真面目，淋漓元气出描红。
    题菊蟹图
    喜看老圃添佳色，十月风雷妖雾开。一扫横行天下迹，共君痛饮菊花杯。
    题怪石图
    或为挺拔或支离，笔妙能参造化奇。不用补天叹芹圃，愿供拾级作人梯。
    题丛碧丈画梅残稿二首
    劫外于喁几幸民，弥天弓缴放闲身。画梅深浅何须问，自赏罗浮梦里春。
    二
    茧梦搜吟记往还，梅花零落月阑珊。离魂难倩招清些，待谱新声拟竹山。
    读倾盖集枨触劫中所感二首
    大夜希声何处寻，相逢倾盖感知音。纵教妖雉亡千祀，自有灵犀烛九阴。
    六合鸾枭中散泪，三春风雨少陵心。笑他修五凤楼手，输与诗囚拥鼻吟。
    二
    苟从抢床蛔越，且凭坎坎佐高吟。冲风断雁鸣诗胆，染梦斜阳酿酒心。
    书法犹存尼父笔，刀光渐逼广陵琴。千秋正气风骚骨，堕绪茫茫尚可寻。
    挽张轮远文
    没世谁知老病身，举贤何幸召蒲轮。徵诗晚有余霞集，拜石今无续梦人。
    雨雪北风惊去劫，买舟南浦杳香尘。柳痕楼影依稀在，腹痛回车值暮春。
    古文化街纪事四首
    碧瓦朱檐委劫灰，儿时心影费低回。年年魂绕春灯路，今日还疑梦里来。
    二
    皇会当年记出巡，天妃祀典重三津。杠箱法鼓十番乐，搭起凉棚看赛神。
    三
    宫北宫南陈百肆，迎年喜气满街衢。争看杨柳青年画，最爱莲娃抱鲤鱼。
    四
    新正初一叩琳宫，鬓影衣香散晓风。毕竟拜神难乞福，可怜一色满堂红。
    咏菊
    瘦骨寒香曾傲世，而今秋到万人家。定知篱下成蹊后，不作孤高隐士花。
    题解省三行略
    益死以损生，天爵夺人爵。归去偕先通，长啸古烟月。
    题弘一法师诗词
    月圆春满愿常嗟，故国天寒噪暮鸦。未必英雄真弃世，宝刀如雪舞情花。
    送汝昌兄赴美讲学
    曾传海外真真国，托幻灵河等可哀。此日芹脂应笑慰，寻春真个到蓬莱。
    忆小安乐窝消寒会
    拥鼻半灯三两客，偶携寒具算开筵。而今此味无人解，梦到小窝残雪天。
    挽定斋二首
    争禁病里讣音来，石火光中等可哀。魔劫一年经百炼，谁知大去却春回。
    二
    何事弥留唤白颠，修文促驾果其然。人间倘有金灵马，便欲追公到九泉。
    孔子诞辰作
    文物精芒萃国魂，十年妖梦接秦燔。两番劫火烧难尽，古桧青苍礼器存。
    听杨晚云演游园
    四梦临川费揣摩，遏云一曲晚犹歌。赏音歌者俱头白，奈此良辰美景何。
    听王宛若演棋盘山
    尽化纤柔入豪犷，曾将剑舞效公孙。妍媸不必论皮相，中有惊霆叱电魂。
    落枫
    日华捧出翠云丛，一寸丹心万树同。莫被游魂污战血，漫疑劫火莶择贰
    驻颜未觉秋容老，堕地方知色相空。一自题红诗句冷，但从梦里认青枫。
    丁卯消夏吟四首
    劫过十年情自移，楼居浑忘立无锥。浮瓜沉李犹嫌热，记否天寒地冻时。
    二
    车走雷声云际过，风生两腋似凉秋。游仙忽忆梅家句，跨蝶真来海上游。
    三
    帘幕窒娜粘ぃ抛书梦入黑甜乡。起来乍醒朦胧眼，错把余晖当曙光。
    四
    静中观物耐思量，变化由来有故常。昨日晴晖今日雨，一花一木小沧桑。
    秋兴・效吴体
    唐月宋风依旧留，胸中万卷排无由。老蛟千岁与论古，大白一杯来煮秋。
    只见阳乌熄热坂，尚余君火燃萧邱。金银眩眼障夜气，芦白菊黄谁咏讴。
    林公则徐诞辰纪念
    雷破零丁笑蜃楼，林公政绩炳千秋。右旗左鼓扬金气，[降早知平海酋。
    戊辰展上巳陪社中诸公游水上二首
    几客寻幽曲水滨，苔花欲活柳芽新。肯教书卷妨真景，来捉南溪第一春。
    二
    时代飞腾竞着鞭，耽吟我也忘衰年。好将风虎云龙气，写入春花秋月篇。
    题陈云君川鄂行吟小集
    b山灵秀归诗笔，入蜀行吟两浣花。混沌忍教君更凿，一囊秋色括三巴。
    春雨槐阴精舍谈诗
    流潦纵横路欲迷，感君相送胜扶藜。雨帘风扇俱诗料，不觉微吟过虎溪。
    赠新河
    骚魂还汝千年上，艳种愁苗若个知。我愿迟生五十载，花前联璧唱春词。
    外星人歌
    三才滞，三光晦，有物有物来天外。千万狞雷光（石），飚轮芒尾曳虹带。奇肱飞车凌太空，宛渠螺舟洞穷海。或云女娲七十二变相，所见不同人皆骇。三足射工，九首友虺，八臂修罗，一角獬豸。我固惊彼神态奇，焉知彼不惊我形骸怪。所虑一旦造劫成沙虫，使我忧心徒忡忡。须信科学发达愈明智，岂有社会进化转愚蒙。君不见、有客主宰亿万银河系，灾祥仁暴能感通。丘跖枭鸾俱融，偾咕跛揎r和风。手凿宇宙黑洞之混沌，身骑火鬣朱鳞之烛龙。散落九星联珠如弄凡，驱使主鬼之北明公、主神之东王公。二鬼何敢九陔九幽上下窜，六合内外跻大同。
    以上六合小溷杂诗补四十五首。
    跋
    梦碧先生博文笃学、酷嗜倚声，壮岁曾主梦碧词社，开津门词社之先，乡先贤多许其功。半生执教学府，年逾古稀仍汲汲无休，弘扬词学，奖掖后进，虽殚心力经寒燠弗计也。先生衡词以情真、意新、辞美、律严为准则，其自为词绮怀朗抱，h霞浣月，审律辨音，细入毫发，皆可为验。中年以还，伤于哀乐，惕于世变，忧思骚怨，所感益深，发为篇章，倍增沈郁。其取径之高，用力之勤，纵观当世津门词坛，舍先生其无二人。忆四十年前，余负笈京都，从先师寿石公习篆刻倚声诸艺，于四明四稿，虽经涉猎，然终未窥门径。返津后得识梦碧先生于珠光阁，始幸获闻梦窗词之奥秘，三十年交往受益尤深。今岁春正，先生不幸遽逝，人琴之感，匪可言宣。今先生词集将付剞劂，爰为跋语。更忆多年与先生并二三子谈词，评泊古今，语多精辟，惜当时疏于笔墨，及今思之，已如逋景难追，不然整理成篇，附诸先生集末，岂非度人之金针乎。至于集中诸作，后之读者，当自赏悟，何容复置喙耶。岁次祝犁大荒落清明后二日张牧石于侍宜（}木）龛北窗。
    跋语既竟，情犹未已，赋七律二章，以志悼念。
    六合纷纷存小溷，此中端合着随夷。更饶枕底求俘郁，已惯灯前祝趾离。
    倾藿春前宁自悔，锄兰秋后许重悲。九秋已傍三春尽，何处残蝉觅别枝。
    二
    天水悠悠一碧流，烟沽七二继渔讴。填胸块磊元精合，瞥眼湖山蜃气福耽梦谁知难乞梦，悲秋争忍复迎秋。漫嗟广漠人天隔，七宝犹存白玉楼。