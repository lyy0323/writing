韦庄（约836~910），唐初宰相韦见素后人，少孤贫力学，才敏过人。与温庭筠齐名，并称“温韦”。为人疏旷不拘，任性自用。广明元年（880）四十五岁，在长安应举，正值黄巢军攻入长安，遂陷于战乱，与弟妹失散。中和二年（882）始离长安赴洛阳。中和三年（883）春，四十八岁作《秦妇吟》。不久避战乱去到江南，五十八岁回到长安，一心想要应试，以伸展其治国平天下之抱负。乾宁元年（894）五十九岁登进士第，授校书郎。乾宁四年（897），时年六十二岁，被“宣谕和协使”李洵聘为书记，同至西川，结识了西川节度使王建，回长安后，改任左补阙。天复元年（901）六十六岁，应王建之聘入川为掌书记。天v四年（907），朱温篡唐。唐亡，力劝王建称帝，王建为前蜀皇帝后，任命他为宰相，蜀之开国制度多出其手，后终身仕蜀，官至吏部侍郎兼平章事。七十五岁卒于成都花林坊。韦庄与温庭筠同为花间派的重要词人，并称“温韦”。温丽，韦清新。诗人韦应物四世孙。至韦庄时，其族已衰，父母早亡，家境寒微。


浣溪沙
清晓妆成寒食天，柳球斜袅间花钿。卷帘直出画堂前。
指点牡丹初绽朵，日高犹自凭朱栏。含颦不语恨春残。

浣溪沙
欲上秋千四体慵，拟交人送又心忪。画堂帘幕月明风。
此夜有情谁不极，隔墙梨雪又玲珑。玉容憔翠惹微红。

浣溪沙
惆怅梦余山月斜，孤灯照壁背窗纱。小楼高阁谢娘家。
暗想玉容何所似？一枝春雪冻梅花。满身香雾簇朝霞。

浣溪沙
绿树藏莺莺正啼，柳丝斜拂白铜堤。弄珠江上草萋萋。
日暮饮归何处客？绣鞍骢马一声嘶。满身兰麝醉如泥。

浣溪沙
夜夜相思更漏残，伤心明月凭栏杆。想君思我锦衾寒。
咫尺画堂深似海，忆来唯把旧书看。几时携手入长安？

菩萨蛮
红楼别夜堪惆怅，香灯半卷流苏帐。残月出门时，美人和泪辞。
琵琶金翠羽，弦上黄莺语。劝我早归家，绿窗人似花。

菩萨蛮
人人尽说江南好，游人只合江南老。春水碧于天，画船听雨眠。
垆边人似月，皓腕凝双（一作霜）雪。未老莫还乡，还乡须断肠。

菩萨蛮
如今却忆江南乐，当时年少春衫薄。骑马倚斜桥，满楼红袖招。
翠屏金屈曲，醉入花丛宿。此度见花枝，白头誓不归。

菩萨蛮
劝君今夜须沉醉，尊前莫话明朝事。珍重主人心，酒深情亦深。
须愁春漏短，莫诉金杯满。遇酒且呵呵，人生能几何？

菩萨蛮
洛阳城里春光好，洛阳才子他乡老。柳暗魏王堤，此时心转迷。
桃花春水绿，水上鸳鸯浴。凝恨对残晖，忆君君不知。

归国遥
春欲暮，满地落花红带雨。惆怅玉笼鹦鹉，单栖无伴侣。
南望去程何许？问花花不语。早晚得同归去，归无双翠羽。

归国遥
金翡翠，为我南飞传我意：罨画桥边春水，几年花下醉？
别后只知相愧，泪珠难远寄。罗幕绣帷鸳被，旧欢如梦里。

归国遥
春欲晚，戏蝶游蜂花烂漫。日落谢家池馆，柳丝金缕断。
睡觉绿鬟风乱，画屏云雨散。闲倚博山长叹，泪流沾皓腕。

应天长
绿槐阴里黄莺语，深院无人春昼午。画帘垂，金凤舞，寂寞绣屏香一炷（一作缕）。
碧天云，无定处，空有梦魂来去。夜夜绿窗风雨，断肠君信否？

应天长
别来半岁音书绝，一寸离肠千万结。难相见，易相别，又是玉楼花似雪。
暗相思，无处说，惆怅夜来烟月。想得此时情切，泪沾红袖g。

荷叶杯
绝代佳人难得，倾国。花下见无期。一双愁黛远山眉，不忍更思惟。
闲掩翠屏金凤，残梦。罗幕画堂空。碧天无路信难通，惆怅旧房栊。

荷叶杯
记得那年花下，深夜。初识谢娘时。水堂西面画帘垂，携手暗相期。
惆怅晚莺残月，相别。从此隔音尘。如今俱是异乡人，相见更无因。

清平乐
春愁南陌，故国音书隔。细雨霏霏梨花（一作蕊）白，燕拂画帘金额。
尽日相望王孙，尘满衣上泪痕。谁向桥边吹笛？驻马西望消魂。

清平乐
野花芳草，寂寞关山道。柳吐金丝莺语早，惆怅香闺暗老。
罗带悔结同心，独凭朱栏思深。梦觉半床斜月，小窗风触鸣琴。

清平乐
何处游女，蜀国多云雨。云解有情花解语，@地绣罗金缕。
妆成不整金钿，含羞待月秋千。住在绿槐阴里，门临春水桥边。

清平乐
莺啼残月，绣阁香灯灭。门外马嘶郎欲别，正是落花时节。
妆成不画蛾眉，含愁独倚金扉。去路香尘莫扫，扫即郎去归迟。

望远行
欲别无言倚画屏，含恨暗伤情。谢家庭树锦鸡鸣，残月落边城。
人欲别，马频嘶，绿槐千里长堤。出门芳草路萋萋，云雨别来易东西。不忍别君后，却入旧香闺。

谒金门
春漏促，金烬暗挑残烛。一夜帘前风撼竹，梦魂相断续。
有个娇娆如玉，夜夜绣屏孤宿。闲抱琵琶寻旧曲，远山眉黛绿。

谒金门
空相忆，无计得传消息。天上嫦娥人不识，寄书何处觅？
新睡觉来无力，不忍把（一作看）伊书迹。满院落花春寂寂，断肠芳草碧。

江城子
恩重娇多情易伤。漏更长，解鸳鸯。朱唇未动，先觉口脂香。缓揭绣衾抽皓腕，移凤枕，枕潘郎。

江城子
髻鬟狼籍黛眉长。出兰房，别檀郎。角声呜咽，星斗渐微茫。露冷月残人未起，留不住，泪千行。

河传
何处？烟雨，隋堤春暮。柳色葱茏。画桡金缕，翠旗高s香风。水光融。
春娥殿脚春妆媚。轻云里，绰约司花妓。江都宫阙，清淮月映迷楼。古今愁。

河传
春晚，风暖，锦城花满。狂杀游人。玉鞭金勒，寻胜驰骤轻尘。惜良辰。
翠娥争劝临邛酒。纤纤手，拂面垂丝柳。归时烟里，钟鼓正是黄昏。暗销魂。

河传
锦浦，春女，绣衣金缕。雾薄云轻。花深柳暗，时节正是清明。雨初晴。
玉鞭魂断烟霞路。莺莺语，一望巫山雨。香尘隐映，遥见翠槛红楼。黛眉愁。

天仙子
怅望前回梦里期，看花不语苦寻思。露桃宫里小腰肢。眉眼细，鬓云垂。唯有多情宋玉知。

天仙子
深夜归来长酩酊，扶入流苏犹未醒。醺醺酒气麝兰和。惊睡觉，笑呵呵。长道（一作笑）人生能几何？

天仙子
蟾彩霜华夜不分，天外鸿声枕上闻。绣衾香冷懒重熏。人寂寂，叶纷纷。才睡依前梦见君。

天仙子
梦觉云（一作银）屏依旧空，杜鹃声咽隔帘栊。玉郎薄幸去无踪。一日日，恨重重。泪界莲腮两线红。

天仙子
金似衣裳玉似身，眼如秋水鬓如云。霞裙月帔一群群。来洞口，望烟分，刘阮不归春日曛。

喜迁莺
人汹汹，鼓冬冬，襟袖五更风。大罗天上月朦胧，骑马上虚空。
香满衣，云满路，鸾凤绕身飞舞。霓旌绛节一群群，引见玉华君。

喜迁莺
街鼓动，禁城开，天上探人回。凤衔金榜出云来，平地一声雷。
莺已迁，龙已化，一夜满城车马。家家楼上簇神仙，争看鹤冲天。

思帝乡
云髻坠，凤钗垂。髻坠钗垂无力，枕函欹。
翡翠屏深月落，漏依依。说尽人间天上，两心知。

思帝乡
春日游，杏花吹满头。陌上谁家年少，足风流。妾拟将身嫁与，一生休。纵被无情弃，不能羞。

诉衷情
烛烬香残帘半（一作未）卷，梦初惊。花欲谢，深夜，月胧明。何处按歌声？轻轻。舞衣尘暗生，负春情。

诉衷情
碧沼红芳烟雨静，倚兰桡。垂玉，交带，袅纤腰。鸳梦隔星桥，迢迢。越罗香暗销，坠花翘。

上行杯
芳草灞陵春岸。柳烟深，满楼弦管。一曲离声肠寸断。
今日送君千万，红缕（一作镂）玉盘金镂盏。须劝。珍重意，莫辞满。

上行杯
白马玉鞭金辔。少年郎，离别容易。迢递去程千万里。
惆怅异乡云水，满酌一杯劝和泪。须愧。珍重意，莫辞醉。

女冠子
四月十七，正是去年今日。别君时。忍泪佯低面，含羞半敛眉。
不知魂已断，空有梦相随。除却天边月，没人知。

女冠子
昨夜夜半，枕上分明梦见。语多时。依旧桃花面，频低柳叶眉。
半羞还半喜，欲去又依依。觉来知是梦，不胜悲。

更漏子
钟鼓寒，楼阁暝，月照古铜金井。深院闭，小庭空，落花香露红。
烟柳重，春雾薄。灯背月（一作小）窗高阁。闲倚户，暗沾衣，待郎郎不归。

酒泉子
月落星沉，楼上美人春睡。绿云倾，金枕腻，画屏深。
子规啼破相思梦，曙色东方才动。柳烟轻，花露重，思难任。

木兰花
独上小楼春欲暮，愁望（一作望断）玉关芳草路。消息断，不逢人，却敛细眉归绣户。
坐看落花空叹息，罗袂湿斑红泪滴。千山万能水不曾行，魂梦欲教何处觅？

小重山
一闭昭阳春又春。夜寒宫漏永，梦君恩。卧思陈事暗消魂。罗衣湿，红袂有啼痕。
歌吹隔重阍。绕庭芳草绿，倚长门。万般惆怅向谁论？凝情立，宫殿欲黄昏。

[补遗词]

清平乐
绿杨春雨，金线飘千缕。花折香枝黄鹂语，玉勒雕鞍何处。
碧窗望断燕鸿，翠帘睡眼溟鳌１ι谁家弹罢？含悲斜倚屏风。

清平乐
琐窗春暮，满地梨花雨。君不归来晴（一作情）又去，红泪散沾金缕。
梦魂飞断烟波，伤心不奈春何。空把金针独坐，鸳鸯愁绣双窠。
按：以上二首见《尊前集》，又见《全唐诗》。

定西番
挑尽金灯红烬，人灼灼，漏迟迟，未眠时。斜倚银屏无语，闲愁上翠眉。闷杀梧桐残雨，滴相思。

定西番
芳草丛生结缕（一作缕结），花艳艳，雨鳎晓庭中。塞远久无音问，愁消镜里红。紫燕黄鹂犹生（一作至），恨何穷！
按：以上二首见《尊前集》，又见《全唐诗》。

怨王孙
锦里，蚕市，满街珠翠，千万红妆。玉蝉金雀，宝髻花簇鸣，绣衣长。
日斜归去人难见，青楼远，队队行云散。不知今夜，何处深锁兰房，隔仙乡。
按：此首见《尊前集》，又见《全唐诗》。

谒金门
春雨足，染就一溪新绿。柳外飞来双羽玉，弄晴相对浴。
楼外翠帘高轴，倚偏栏杆几曲。云淡水平烟树簇，寸心千里目。
按：此首见《草堂诗余》。

[存疑词]

玉楼春
日照玉楼花似锦，楼上醉和春色寝。绿杨风送小莺声，残梦不成离玉枕。
堪爱晚来韶景甚，宝柱秦筝方再品。青娥红脸笑来迎，又向海棠花下饮。
按：此首见《历代诗余》。《尊前集》作欧阳炯词。

小重山
春到长门春草青。玉阶华露滴，月胧明。东风吹断紫箫声。宫漏促（一作金炉冷），帘外啼晓（一作晓啼）莺。
愁绝梦难成，红（一作残）妆流（一作和）宿泪，不胜情。手等勾绕阶（一作花）行。思君切，罗幌暗尘生。

小重山
秋到长门秋草黄。画梁双燕去，出宫墙。玉箫无复理霓裳。金蝉坠，鸾镜掩休妆。
忆昔在昭阳。舞衣红绶带，绣鸳鸯。至今犹惹御炉香。魂梦断，愁听漏更长。
按：以上二首见《花草粹编》。《唐宋诸贤绝妙词选》作薛昭蕴词。
