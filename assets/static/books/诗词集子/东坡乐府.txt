苏轼：(1037-1101)北宋文学家、书画家。字子瞻，号东坡居士，眉州 眉山（今属四川）人。苏洵子。嘉佑进士。神宗时曾任祠部员外郎，因 反对王安石新法而求外职，任杭州通判，知密州、徐州、湖州。后以作 诗“谤讪朝廷”罪贬黄州。哲宗时任翰林学士，曾出知杭州、颖州等， 官至礼部尚书。后又贬谪惠州、儋州。北还后第二年病死常州 。南宋 时追谥文忠。与父洵弟辙，合称“三苏”。在政治上属于旧党，但也有改革弊政的要求。其文汪洋恣肆，明白畅达，为“唐宋八大家”之一 。其诗清新豪健，善用夸张比喻，在艺术表现方面独具风格。少数诗篇 也能反映民间疾苦，指责统治者的奢侈骄纵。词开豪放一派，对后代很 有影响。《念奴娇・赤壁怀古》、《水调歌头・丙辰中秋》传诵甚广。 擅长行书、楷书，取法李邕、徐浩、颜真卿、杨凝式，而能自创新意。 用笔丰腴跌宕，有天真烂漫之趣。与蔡襄、黄庭坚、米芾并称“宋四家 ”。能画竹，学文同，也喜作枯木怪石。论画主张“神似”，认为“论 画以形似，见与儿童邻”；高度评价“诗中有画，画中有诗”的艺术 造诣。诗文有《东坡七集》等。存世书迹有《答谢民师论文帖》、《 祭黄几道文》、《前赤壁赋》、《黄州寒食诗帖》等。画迹有《枯木怪石图》、《竹石图》等。


浪淘沙
（一题作探春）
昨日出东城,试探春情。墙头红杏暗如倾。槛内群芳芽未吐，早已回春。
绮陌敛香尘,雪霁前村。东君用意不辞辛。料想春光先到处，吹绽梅英。

南歌子
八月十八日观潮
海上乘槎侣，仙人萼绿华。飞升元不用丹砂，住在潮头来处、渺天涯。
雷辊夫差国，云翻海若家。坐中安得弄琴牙。写取余声归向、水仙夸。

行香子
过七里滩（一作濑）
一叶舟轻，双桨鸿惊。水天清、影湛波平。鱼翻藻监，鹭点烟汀。过沙溪急，霜溪冷，月溪明。
重重似画，曲曲如屏。算当年、虚老严陵。君臣一梦，今古空（一作虚）名。但远山长，云山乱，晓山青。

祝英台近
（一题作惜别）
挂轻帆，飞急桨，还过钓台路。酒病无聊，枕听鸣橹。断肠簇簇云山，重重烟树，回首望、孤城何处？
间离阻，谁念萦损襄王，何曾梦云雨。旧恨前欢，心事两无据。要知欲见无由，痴心犹自，倩人道、一声传语。

瑞鹧鸪
寒食未明至湖上，太守未来，两县令先在。
城头月落尚啼乌。朱舰（一作乌榜）红船早满湖。鼓吹未容迎五马，水云先已漾（一作r）双凫。
映山黄帽螭头舫，夹岸（一作道）青烟鹊尾炉。老病逢春只思睡，独求僧榻寄须臾。

瑞鹧鸪
观潮
碧山影里小红旗。侬是江南踏浪儿。拍手欲嘲山简醉，齐声争唱浪婆词。
西兴渡口帆初落，渔浦山头日未欹。侬欲送潮歌底曲，尊前还唱使君诗。

临江仙
风水洞作
四大从来都遍满，此间风水何疑。故应为我发新诗。幽花香涧谷，寒藻舞沦漪。
借与玉川生两腋，天仙未必相思。还凭流水送人归。层巅余落日，草露已沾衣。

南乡子
（一题作黄州临皋亭作。一题作春情。）
晚景落琼杯。照眼云山翠作堆。认得岷峨春雪浪，初来，万顷蒲萄涨渌（一作绿）醅。
春（一作暮）雨暗阳台，乱洒歌（一作高）楼湿粉腮。一阵东风来卷地，吹回，落照江天一半开。

行香子
丹阳寄述古（一题作冬思）
携手江村，梅雪飘裙。情何限、处处消魂。故人不见，旧曲重闻。向望湖楼，孤山寺，涌金门。
寻常行处，题诗千首，绣罗衫、与拂红（一作轻，一作香）尘。别来相忆，知是何人。有湖中月，江边柳，陇头云。

昭君怨
金山送柳子玉（一题作送别）
谁作桓伊三弄？惊破绿窗幽梦。新月与愁烟，满江天。
欲去又（一作人欲去）还不去，明日落花飞絮。飞絮送行舟，水东流。

醉落魄
离京口作
轻云微月，二更酒醒船初发。孤城回望苍烟合。记得歌时（一作公子佳人），不记归时节。
巾偏扇坠藤床滑，觉来幽梦无人说。此生飘荡何时歇。家在西南，长作东南别。

蝶恋花
京口得乡书（一题作送春）
雨后（一作过）春容清更丽。只有离人，幽恨终难洗。北固山前三面水，碧琼梳拥青螺髻。
一纸乡书来万里。问我何年，真个成归计。回（一作白）首送春拚一醉。东风吹破千行泪。

少年游
润州作，代人寄远。
去年相送，余杭门外，飞雪似杨花。今年春尽，杨花似雪，犹不见还家。
对酒卷帘邀明月，风露透窗纱。恰似（一作嫦）娥怜双燕，分明照、画梁斜。

卜算子
自京口还钱塘，道中寄述古太守。（一题作感旧）
蜀客到江南，长忆吴山好。吴蜀风流自古同，归去应须早。
还与去年人，共藉西湖草。莫惜尊前仔细看，应是容颜老。

江城子（一作江神子）
陈直方妾嵇，钱塘人也，求新词，为作此。钱塘人好唱《陌上花》缓缓曲，余尝作数绝以纪其事。
玉人家在凤凰山。水云间，掩门闲（一作关）。门外行人，立马看弓弯。十里春风谁指似，斜日映，绣帘斑。
多情好事与君还。闵新鳏，拭余潸。明月空江，香雾著云鬟。陌上花开春（一作看）尽也，闻旧曲，破朱颜。

江城子
湖上与张先同赋，时闻弹筝。
凤凰山下雨初晴。水风清，晚霞明。一朵芙蕖，开过尚盈盈。何处飞来双白鹭，如有意，慕娉婷。
忽闻江（一作筵）上弄哀筝。苦含情，遣谁听？烟敛云收，依约是湘灵。欲待曲终寻问取，人不见，数峰青。

虞美人
有美堂赠述古（一题作为杭守陈述古作）
湖山信是东南美，一望弥（一作须）千里。使君能得几回来，便使尊前醉倒更（一作且）徘徊。
沙河塘里灯初上，水调谁家唱？夜阑风静欲归时，惟有一江明月碧琉璃。

诉衷情
送述古，迓元素。
钱塘风景古今（一作来）奇。太守例能诗。先驱负弩何在，心已浙江西。
花尽后，叶飞时。雨凄凄。若为情绪，更问新官，向旧官啼。

菩萨蛮
杭妓往苏迓新守杨元素，寄苏守王规甫。
玉童西迓浮丘伯，洞天冷落秋萧瑟。不用许飞琼，瑶台空月明。
清香凝夜宴，借与韦郎看。莫便向（一作过）姑苏，扁舟下五湖。

菩萨蛮
西湖席上，代诸妓送陈述古。（一题作灵璧寄彭门故人）
娟娟缺月西南落，相思拨断琵琶索。枕泪梦魂中，觉来眉晕重。
华（一作画）堂堆烛泪，长笛吹新水。醉客各西东，应思陈孟公。

江城子
孤山竹阁送述古（一题作述古去余杭，为去思者作。）
翠蛾羞黛怯人看。掩霜纨，泪偷弹。且尽一尊，收泪听（一作唱）阳关。漫道帝城天样远，天易见，见君难。
画堂新创（一作缔，一作构）近孤山。曲阑干，为谁安。飞絮落花，春色属明年。欲棹小舟寻旧事，无处问，水连天。

菩萨蛮
西湖送述古
秋风湖上萧萧雨，使君欲去还留住。今日漫留君，明朝愁杀人。
佳人（一作尊前）千点泪，洒向长河水。不用敛双蛾，路人啼更多。

清平乐
送述古赴南都（一题作秋词）
清淮浊汴，更在江西（一作西南）岸。红旆到时黄叶乱，霜入梁王故苑。
秋原何处携壶？停骖访古踟蹰。双庙遗风尚在，漆园傲吏应无。

南乡子
送述古
回首乱山横，不见居人只见城。谁似临平山上塔，亭亭，迎客西来送客行。
归（一作临）路晚风清，一枕初寒梦不成。今夜残灯斜照处，荧荧，秋雨晴时泪不晴。

南歌子
苒苒中秋过，萧萧两鬓华。寓身此（一作化）世一尘沙。笑看潮来潮去、了生涯。
方士三山路，渔人一叶家。早知身世两聱牙。好伴骑鲸公子、赋谁夸。

泛金船（一作劝金船）
无情流水多情客，劝我如相（一作曾）识。杯行到手休辞却，似轩冕相逼（一作这公道难得）。曲水池上（一作边），小字更书年月。还（一作如）对茂林修竹，似永和节（一作永和时节）。
纤纤素手如霜雪，笑把秋花插。尊前莫怪歌声咽，又还是轻别。此去翱翔，遍上（一作赏）玉堂金阙。欲问再来何岁，应有华发。

南乡子
和杨元素，时移守密州。
东武望余杭，云海天涯两渺（一作杳）茫。何日功成名遂了，还乡，醉笑陪公三万场。
不用诉离觞，痛饮从来别有肠。今夜送归灯火冷，河塘，堕泪羊公却姓杨。

南乡子
和杨元素（一题作自述）
凉簟碧纱厨，一枕清风昼睡余。睡（一作卧）听晚衙无个（一作一）事，徐徐，读尽床头几卷书。
搔首赋归欤，自觉功名懒更疏。若问使君才与气（一作术），何如，占得人间一味愚。

南乡子
梅花词，和杨元素。
寒雀满疏篱，争抱寒柯看玉蕤。忽见客来花下坐，惊飞，蹋散芳英落酒卮。
痛饮又能诗，坐客无毡醉不知。花谢（一作尽）酒阑春到也，离离，一点微酸已著枝。

浣溪沙
自杭移密守，席上别杨元素，时重阳前一日。（一题作菊节别元素）
缥缈危楼紫翠间，良辰乐事古（一作苦）难全。感时怀旧独凄然。
璧月琼枝空夜夜，菊花人貌自年年。不知来岁与谁看。

浣溪沙
（一题作重九）
白雪清词出坐间，爱君才器两俱全。异乡风景却依然。
可恨相逢能几日，不知重会是何年。茱萸仔细更重看。

南乡子
沈强辅雯上出犀（一作文犀）丽玉作胡琴送元素还朝，同子野各赋一首。
裙带石榴红，却水殷勤解赠侬。应许逐鸡鸡莫怕，相逢，一点灵心（一作犀）必暗通。
何处遇良工，琢刻天真半欲空。愿作龙香双凤拨，轻拢，长在环儿白雪胸。

南乡子
（一题作赠行）
旌旆满江湖，诏发楼船万舳舻。投笔将军因笑我，迂儒。帕首腰刀是丈夫。
粉泪怨离居，喜子垂窗报捷书。试问伏波三万语，何如。一斛明珠换绿珠？

定风波
送元素
今（一作千）古风流阮步兵，平生游宦爱东平。千里远来还不住，归去。空留风韵照人清。
红粉尊前添（一作深）懊恼，休（一作知）道。如何（一作怎生）留得许多情。记得明年花絮乱，看泛（一作须看），西湖总（一作泛西湖）是断肠声。

减字木兰花
z阁古《笑林》云：晋元帝生子，宴百官，赐束帛。殷羡谢曰：“臣等无功受赏。”帝曰：“此事岂容卿有功乎？”同舍每以为笑。余过吴兴，而李公择适生子。三日会客，求歌辞，乃为作此戏之，举座皆绝倒。
惟熊佳梦，释氏老君亲（一作曾）抱送。壮气横秋，未满三朝已食牛。
犀钱玉果，利市平分沾四坐。多谢无功，此事如何著（一作到）得侬？

河满子
湖州寄南守冯当世（一题作湖州作，寄益守冯当世。）
见说岷峨凄怆，旋闻江汉澄清。但觉秋来归梦好，西南自有长城。东府三人最少，西山八国初平。
莫负花溪纵赏，何妨药市微行。试问当垆人在否？空教是处闻名。唱著子渊新曲，应须分外含情。

菩萨蛮
席上和陈令举
天怜豪俊腰金晚，故教月向松江满。清景为淹留，从君都占秋。
身闲惟有酒，试问遨游首。帝梦已遥思，匆匆归去时。

鹊桥仙
七夕送陈令举
缑山仙子，高情云渺，不学痴牛I女。凤箫声断月明中，举手谢、时人欲去。
客槎曾犯，银河波（一作微）浪，尚带天风海雨。相逢一醉是前缘，风雨散、飘然何处。

阮郎归
一年三过苏。最后赴密州时，有问：“这回来不来？”其色凄然。太守王规父嘉之，令作此词。（一题作苏州席上作）
一年三度过苏台，清尊长是开。佳人相问苦相猜：这回来不来？
情未尽，老先催。人生真可酢Ｋ年桃李阿谁栽？刘郎双鬓衰（一作摧）。

醉落魄
苏州阊门留别
苍颜（一作头）华发，故山归计何时决。旧交新贵音书绝，惟有佳人，犹作殷勤别。
离亭欲去歌声咽，潇潇细雨凉吹（一作生）颊。泪珠不用罗巾`，弹在罗衫（一作衣），图得见时说。
按：此首毛晋汲古阁本注：一刻山谷。

菩萨蛮
润州和元素（一题作感旧）
玉笙不受珠（一作朱）唇暖，离声凄咽胸填满。遗恨几千秋，恩留人不留。
他年京国酒，堕（一作泫）泪攀枯柳。莫唱短因缘，长安远似天。

减字木兰花
赠润守许仲涂，且以“郑容落籍，高莹从良”为句首。（一本题作自钱塘被召，林子中作郡守。有会，坐中营妓出牒，郑容求落籍，高莹求从良。子中呈东坡。东坡索笔为《减字木兰花》书牒后，时用“郑容落籍，高莹从良”八字于句端也。兼赠润守许仲涂。）
郑庄好客，容我尊（一作楼）前先堕帻。落笔生风，籍籍声名不负公。
高山白早，莹骨冰肤（一作柔肌）那解老。从此南徐，良夜清风（一作风清）月满湖。

南歌子
别润守许仲涂
欲执河梁手，还升月旦堂。酒阑人散月侵廊，北客明朝归去、雁南翔。
窈窕高明玉，风流郑季庄。一时分散水云乡，惟有落花芳草、断人肠。

采桑子
润州甘露寺多景楼，天下之殊景也。甲寅仲冬，余同孙巨源、王正仲参会于此。有胡琴者姿色尤好，三公皆一时英秀。景之秀，妓之妙，真为希遇。饮阑，巨源请于余曰：“残霞晚照，非奇才不尽。”余作此词。（一题作润州多景楼，与孙巨源相遇。）
多情多感仍多病，多景楼中。尊酒相逢，乐事回头一笑空。
停杯且听琵琶语，细捻轻拢，醉脸春融，斜照江天一抹红。

更漏子
送孙巨源
水涵空，山照市，西汉二疏乡里。新白发，旧黄金，故人恩义深。
海东头，山尽处，自古客槎来去。槎有信，赴秋期，使君行不归。

醉落魄
席上呈杨元素
分携如昨，人生到处萍飘泊。偶然相聚还离索。多病多愁，须信从来错。
尊前一笑休辞却，天涯同是伤沦落。故山犹负平生约。西望峨嵋，长羡归飞鹤。

浣溪沙
赠陈海州。陈尝为眉令，有声。（一题作忆旧）
长记鸣琴子贱堂，朱颜绿发映垂杨。如今秋鬓数茎霜。
聚散交游如梦寐，升沉闲事莫思量。仲卿终不忘（一作避）桐乡。

沁园春
赴密州，早行，马上寄子由。
孤馆灯青，野店鸡号，旅枕梦残。渐月华收练，晨霜耿耿；云山そ酰朝露团团（一作``）。世路无穷，劳生有限，似此区区长鲜欢。微吟罢，凭征鞍无语，往事千端。
当时共客长安，似二陆、初来俱少年。有笔头千字，胸中万卷，致君尧舜，此事何难。用舍由时，行藏在我，袖手何妨闲处看。身长健，但优游卒岁，且斗尊前。

永遇乐
孙巨源以八月十五日离海州，坐别于景疏楼上。既而与余会于润州，至楚州乃别。余以十一月十五日至海州，与太守会于景疏楼上，作此词以寄巨源。（一题作寄孙巨源）
长忆别时，景疏楼上（一作下），明月如水。美酒清歌，留连不住，月随人千里。别来三度，孤光又满，冷落共谁同醉？卷珠帘、凄然顾影，共伊到明无寐。
今朝有客，来从濉（一作淮）上，能道使君深意。凭仗清淮，分明到海，中有相思泪。而今何在？西垣清禁，夜永露（一作云）华侵被。此时看、回廊晓月，也应暗记。

减字木兰花
空床响琢，花上春禽冰上雹。醉梦尊前。惊起湖风入坐寒。
转关镬索，春水流弦霜入拨。月堕更阑，更请宫高奏独弹。

蝶恋花
密州上元
灯火钱塘三五夜，明月如霜，照见人如画。帐底吹笙香吐麝，更无一点尘随马（一作此般风味应无价）。
寂寞山城人老也，击鼓吹箫，却（一作乍）入农桑社。火冷灯稀霜露下，昏昏雪意云垂野。

江城子
乙卯正月二十日夜记梦
十年生死两茫茫。不思量，自难忘。千里孤坟，无处话凄凉。纵使相逢应不识，尘满面，鬓如霜。
夜来幽梦忽还乡。小轩窗，正梳妆。相顾无言，惟有泪千行。料得年年断肠处，明月夜，短松冈。

雨中花慢（一无慢字）
初至密州，以累年旱蝗，齐素累月。方春牡丹盛开，遂不获一赏。至九月，忽开千叶一朵，雨中特为置酒，遂作。
今岁花时深院，尽日东风，轻扬（一作荡漾）茶烟。但有绿苔芳草，柳絮榆钱。闻道城西，长廊（一作林）古寺，甲第名园。有国艳带酒，天香染袂，为我留连。
清明过了，残红无处，对此泪洒尊前。秋向晚、一枝何事，向我依然。高会聊追短景，清商不假余妍。不如留取，十分春态，付与明年。

江城子
密州出猎（一题作猎词）
老夫聊发少年狂。左牵黄，右擎苍。锦帽貂裘，千骑卷平冈。为报倾城随太守，亲射虎，看孙郎。
酒酣胸胆尚开张。鬓微霜，又何妨。持节云中，何日遣冯唐？会挽雕弓如满月，西北望，射天狼。 


水龙吟
赠赵晦之吹笛侍儿（一题作岭南太守闾丘公显，致仕居姑苏，东坡每过必留连。尝言过姑苏不游虎丘，不谒闾丘，乃二欠事，其重之如此。一日，出其后房佐酒。有懿卿者，甚有才色，善吹笛，因作《水龙吟》赠之。）
楚山修竹如云，异材秀出千林表。龙须半翦，凤膺微涨，玉肌匀绕。木落淮南，雨晴云梦，月明风。自中郎不见，桓伊（一作将军）去后，知孤负、秋多少。
闻道岭南太守，后堂深、绿珠娇小。绮窗学弄，梁州初遍（一作凉州初试），霓裳未了。嚼徵含宫，泛商流羽，一声云杪。为使君洗尽，蛮风瘴雨，作霜天晓。

减字木兰花
送东武令赵昶（一作赵晦之）失官归海州
贤哉令尹，三仕已之无喜愠。我独何人，犹把虚名玷|绅。
不如归去，二顷良田无觅处，归去来兮，待有良田是几时？

蝶恋花
微雪，客有善吹笛击鼓者。方醉中，有人送《苦寒》诗求和，遂以此答之。（一题作密州冬夜，文安国席上作。）
帘外东风交雨霰。帘里佳人，笑语如莺燕。深惜今年正月暖。灯光酒色摇金盏。
掺鼓渔阳挝未遍。舞褪琼钗，汗湿香罗软。今夜何人吟古怨，清诗未了（一作就）冰生砚。

满江红
正月十三日，雪中送文（一作姜）安国还朝。
天岂无情，天也解、多情留客。春向暖、朝来底事，尚飘轻雪。君遇时（一作过春）来纡组绶，我应老（一作归）去耽泉石。恐异时、杯酒复（一作忽）相思，云山隔。
浮世事，俱难必。人纵健，头应白。何辞更一醉，此欢难觅。不用（一作欲向）佳人诉离恨，泪珠先已凝双睫。但莫遣（一作追）、新燕却来时，音书绝。

人娇
戏邦直
别驾来时，灯火荧煌（一作满城灯水）无数。向青琐、隙中偷觑，元来便是，共彩鸾仙侣。方见了、管须低声说与。
百子流苏，千枝宝炬。人间有、洞房烟雾。春来何事，故抛人别处。坐望断、楼中远山归路。

望江南
超然台作
春未老，风细柳斜斜。试上超然台上看：半壕春水一城花，烟雨暗千家。
寒食后，酒醒却咨嗟。休对故人思故国，且将新火试新茶。诗酒趁年华。

望江南
（一题作暮春）
春已老，春服几时成。曲水浪低蕉叶稳，舞雩风软罗轻，酣咏（一作歌）乐升平。
微雨过，何处不催耕。百舌无言桃李尽，柘林（一作枝）深处鹁鸪鸣，春色属芜菁。

满江红
东武会流杯亭，上巳日作。城南有坡，土色如丹，其下有堤，壅淇水入城。
东武南城（一作城南），新堤就（一作畔，一作固）、淇（一作涟漪）初溢。微雨过（一作隐隐遍）、长林翠（一作高）阜，卧红堆碧。枝上残花吹尽也，与君试（一作更）向江头（一作边）觅。问向前、犹有几多春？三之一。
官里事，何时毕？风雨外，无多日。相将泛曲水，满城争出。君不见、兰亭修禊事，当时坐上皆豪逸。到如今、修竹满山阴，空陈迹。

水调歌头
丙辰中秋，欢饮达旦，大醉，作此篇，兼怀子由。
明月几时有？把酒问青天。不知天上宫阙，今夕是何年？我欲乘风归去，惟（一作又）恐琼楼玉宇，高处不胜寒。起舞弄清影，何似（一作事）在人间。
转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。

画堂春
寄子由
柳花飞处麦摇波，晚湖净，监新磨。小舟飞棹去如梭，齐唱采菱歌。
平野水云溶漾，小楼风日晴和。济南何在暮云多，归去奈愁何。

江城子
前瞻马耳九仙山，碧连天，晚云闲。城上高台，真个是超然。莫使匆匆云雨散，今夜里，月婵娟。
小溪鸥鹭静联拳，去翩翩，点轻烟。人事凄凉，回首便他年。莫忘使君歌笑处，垂柳下，矮槐前。

江城子
东武雪中送客（一题作冬景）
相从（一作逢）不觉又初寒，对尊前，惜流年。风紧离亭，冰结泪珠圆。雪意留君君不（一作且）住，从此去，少清欢。
转头山上（一作下）转头看，路漫漫，玉花翻。云（一作银）海光宽，何处是超然。知道故人相念否？携翠袖，倚朱栏。

南乡子
席上劝李公择酒
不到谢公台，明月清风好（一作安）在哉！旧日髯孙何处去？重来，短李风流更上才。
秋色渐摧颓，满院黄英映酒杯。看取桃花春二月，争开，尽是刘郎去后栽。

阳关曲
答李公择
济南春好雪初晴。才（一作行）到龙山马足轻。使君莫忘溪女，还（一作时）作阳关肠断声。

蝶恋花
暮春别李公择
簌簌无风花自堕（一作荆。寂寞园林，柳老樱桃过。落日有（一作多）情还照坐，山青一点横云破。
路尽河回人（一作千）转柁。系缆渔村，月暗孤灯火。凭仗飞魂招楚些，我思君处君思我。

人娇
小王都尉席上赠侍人
满院桃花，尽是刘郎未见。于中更、一枝纤软。仙家日月，笑人间春晚。浓睡起，惊飞乱红千片。
密意难传（一作窥），羞容易变（一作见），平白地、为伊肠断。问君终日，怎安排心眼？须信道、司空自来见惯。

洞仙歌
（一题作咏柳）
江南腊尽，早梅花开后。分付新春与垂柳，细腰肢、自有入格风流。仍更是、骨体清英雅秀。
永丰坊那畔，尽日无人，谁（一作惟）见金丝弄晴昼。断肠是飞絮时，绿叶成阴，无个事、一成消瘦。又莫是、东风逐君来，便吹散眉间，一点春皱。

阳关曲
中秋作（一题作中秋作。本名《小秦王》，入腔即《阳关曲》。）
暮云收尽溢清寒，银汉无声转玉盘。此生此夜不长好，明月明年何处看。

水调歌头
余去岁在东武，作《水调歌头》以寄子由。今年子由相从彭门百余日，过中秋而去，作此曲以别。余以其语过悲，乃为和之。其意以不早退为戒，以退而相从之乐为慰云。
安石在东海，从事鬓惊秋。中年亲友难别，丝竹缓离愁。一旦功成名遂，准拟东还海道，扶病入西州。雅志困轩冕，遗恨寄沧洲。
岁云暮，须早计，要褐裘。故乡归去千里，佳处辄迟留。我醉歌时君和，醉倒须君扶我，惟酒可忘忧。一任刘玄德，相对卧高楼。

浣溪沙
赠闾丘朝议，时还（一作过）徐州。
一别姑苏已四年，秋风南浦送归船。画帘重见水中仙。
霜鬓不须催我老，杏丹（一作花）依旧驻君颜。夜阑相对梦魂间。

临江仙
送李公恕（一题作冬日即事）
自古相从休务日，何妨低唱微吟。天垂云重作春阴。坐中人半醉，帘外雪将深。
闻道分司狂御史，紫云无路追寻。凄风寒雨更（一作是）。问囚长损气，见鹤忽（一作总）惊心。

浣溪沙
徐门（一作州）石潭谢雨，道上作五首。潭在城东二十里，常与泗水增减清浊相应。
照日深红暖见鱼，连村（一作溪）绿暗晚藏乌。黄童白叟聚睢盱。
麋鹿逢人虽未惯，猿猱闻鼓不须呼。归家说与采桑姑。

浣溪沙
旋抹红妆看使君，三三五五棘篱门。相排（一作挨）踏破`罗裙。
老幼扶携收麦社，乌鸢翔舞寒神村。道逢醉叟卧黄昏。

浣溪沙
麻叶层层莹（以林易玉）叶光，谁家煮茧一村香。隔篱娇语络丝娘。
垂白杖藜抬醉眼，捋（一作扶）青捣炒（以麦易火）软饥肠。问言豆叶几时黄？

浣溪沙
簌簌衣巾落枣花，村南村北响缲车。牛衣（一作半依）古柳卖黄瓜。
酒困路长惟欲睡，日高人渴漫思茶。敲门试问野人家。

浣溪沙
软草平莎过雨新，轻沙走马路无尘。何时收拾耦耕身。
日暖桑麻光似泼，风来蒿艾气如薰。使君元是此中人。

浣溪沙
徐州藏春阁园中
惭愧今年二麦丰，千歧（一作畦）细（一作翠）浪舞晴空。化工余力染天红。
归去山公应倒载，栏街拍手笑儿童。甚时名作锦薰笼。 

浣溪沙
缥缈红妆照浅溪，薄云疏雨不成泥。送君何处古台西。
废沼夜来秋水满，茂林深处晚莺啼。行人肠断草凄迷。

永遇乐
彭城夜宿燕子楼，梦盼盼，因作此词。（一题作徐州夜梦觉，登燕子楼作。）
明月如霜，好风如水，清景（一作光）无限。曲港跳鱼，圆荷泻露，寂寞无人见。如（一作沉沉）三（一作五）鼓，铿（一作铮，一作飘）然一叶，黯黯梦云惊断。夜茫茫、重寻无处，觉来小园行遍。
天涯倦客，山中归路，望断故园心眼。燕子楼空，佳人何在？空锁楼中燕。古今如梦，何曾梦觉，但有旧欢新怨。异时对、黄（一作南）楼夜景，为余浩叹。

千秋岁
徐州重阳作
浅霜侵绿，发少仍新沐。冠直缝，巾横幅。美人怜我老，玉手簪金（一作黄）菊。秋露（一作霜）重，真珠满（一作落）袖沾余馥。
坐上人如玉，花映花奴肉。蜂蝶乱，飞相逐。明年人纵健，此会应难复。须细看，晚来明月（一作月上）和银烛。

阳关曲
赠张继愿（一题作军中）
受降城下紫髯郎，戏马台南（一作前）旧（一作古）战场。恨君不取契丹首，金甲牙旗归故乡。

江城子
别徐州（一题作恨别）
天涯流落思无穷。既相逢，却匆匆。携手佳人，和泪折残红。为问东风余几许，春纵在，与谁同？
隋堤三月水溶溶。背归鸿，去吴中。回首（一作望）彭城，清泗与淮通。欲寄（一作寄我）相思千点泪，流不到，楚江东。

减字木兰花
彭门留别（一题作送别）
玉觞无味，中有佳人千点泪。学道忘忧，一念还成不自由。
如今未见，归去东园花似霰。一语相开，匹似当初本不来。

西江月
平山堂
三过平山堂下，半生弹指声中。十年不见老仙翁，壁上龙蛇飞动。
欲吊文章太守，仍歌杨柳春风。休言万事转头空，未转头时是（一作皆）梦。

南歌子
湖州作
山雨潇潇过，溪风（一作桥）浏浏清。小园幽榭枕苹汀，门外月华如水、彩舟横。
苕岸（一作坼）霜花尽，江湖雪阵平。两山遥指海门青，
回首水云何处、觅孤城。

南歌子
送刘行甫赴余姚（一作杭）
日出西山雨，无晴又有晴。乱山深处过清明，不见彩绳花板、细腰轻。
尽日行桑野，无人与目成。且将新句琢琼英，我是世间闲客、此闲行。

南歌子
（一题作寓意）
雨暗初疑夜，风回便（一作忽）报晴。淡云斜照著山明，
细草软沙溪路、马蹄轻。
卯酒醒还困，仙村（一作材）梦不成。蓝桥何处觅云英，只有多情流水、伴人行。

南歌子
带酒冲山雨，和衣睡晚晴。不知钟鼓报天明，梦里栩然蝴蝶、一身轻。
老去才都尽，归来计未成。求田问舍笑豪英，自爱湖边沙路、免泥行。

双荷叶
湖州贾耘老小妓名双荷叶
双溪月，清光偏照双荷叶。双荷叶，红心未偶，绿衣偷结。
背风迎雨流（一作泪）珠滑，轻舟短棹先秋折。先秋折，烟鬟未上，玉杯微缺。

渔家傲
七夕
皎皎牵牛河汉女，盈盈临水无由语。望断碧云空日暮。无寻处，梦回芳草生春（一作南）浦。
鸟散余花纷似雨，汀洲苹老香风度。明月多情来照户。但揽取，清光长送人归去。

临江仙
龙丘子自洛之蜀，载二侍女，戎装骏马，至溪山佳处，辄留数日，见者以为异人。其后十年，筑室黄冈之北，号曰静安居士，作此词赠之（一作乃作《临江仙》以纪之）。
细马远驮双侍女，青巾玉带红◇（左革右华）。溪山好处便为家。谁知巴峡路，却见（一作是）洛城花。
面旋落英飞玉蕊，人间春日初斜。十年不见紫云车。龙丘新洞府，铅鼎养丹砂。

西江月
黄州中秋（一题作中秋寄子由）
世事一场大梦，人生几度新（一作秋）凉。夜来风叶已鸣廊，看取眉头鬓上。
酒贱常愁客少，月明多被云妨。中秋谁与共孤光，把盏（一作酒）凄然北望。

定风波
十月九日，孟亨之置酒秋香亭。有双拒霜独向君猷而开，坐客喜笑，以为非使君莫可当此花。故作是篇。
两两轻红半晕腮，依依独为使君回。若道使君无此意，何为，双花不向别人开？
但看低昂烟雨里，不已，劝君休诉十分杯。更问尊前狂副使，来岁，花开时节与谁来。

少年游
黄之侨人郭氏，每岁正月迎紫姑神，以箕为腹，箸为口，画灰盘中为诗，敏捷立成。余往观之，神请集装箱作《少年游》，乃以此戏之。
玉肌铅粉傲秋霜，准拟凤呼凰。伶伦不见，清香未吐，且糠z吹扬。
到处成双君独只，空无数、烂文章。一点香檀，谁能借箸，无复似张良。

少年游
端午赠黄守徐君猷
银塘朱槛麴尘波，圆绿卷新荷。兰修荐浴，菖花酿酒，天气尚清和。
好将沉醉酬佳节，十（一作一）分酒、一分歌。狱草烟深，讼庭人悄，无吝宴游过。

浣溪沙
十二月二日雨后微雪，太守徐君猷携酒见过，坐上作《浣溪沙》三首。明日酒醒，雪大作，又作二首。
覆块青青麦未苏，江南云叶暗随车。临皋烟景世间无。
雨脚半收檐断线，雪床（一作林）初下瓦跳（一作疏）珠。归来冰颗乱黏须。

浣溪沙
醉梦昏昏（一作醺醺）晓未苏，门前辘辘使君车。扶头一盏怎生无？
废圃寒蔬挑（一作排）翠羽，小槽春酒滴（一作冻）真珠。清香细细嚼梅须。

浣溪沙
雪里餐毡例姓苏，使君载酒为回车。天寒酒色转头无。
荐士已闻（一作曾）飞鹗表，报恩应不用蛇珠。醉中还许搅桓须。

浣溪沙
半夜银山上积苏，朝来九陌带随车。涛江烟渚一时无。
空腹有诗衣有结，湿薪如桂米如珠。冻吟谁伴捻髭须。

浣溪沙
万顷风涛不记苏，雪晴江上麦千车。但今人饱我愁无。
翠袖倚风萦柳絮，绛唇得酒烂樱珠。尊前呵手镊霜须。

江城子
大雪，有怀朱康叔使君，亦知使君念我也，作此以寄之。
黄昏犹是雨纤纤。晓开帘，欲平檐。江阔天低，无处认青帘。孤坐冻吟谁伴我，揩病目，捻衰髯。
使君留客醉厌厌。水晶盐，为谁甜。手把梅花，东望忆陶潜。雪似故人人似雪，虽可爱，有人嫌。

满江红
寄鄂州朱使君寿昌
江汉西来，高楼下、蒲萄深碧。犹自带、岷峨雪（一作云）浪，锦江春色。君是南山遗爱守，我为剑外思归客。对此间、风物岂无情，殷勤说。
江表传，君休读；狂处士，真堪惜。空洲对鹦鹉，苇花萧瑟。不独笑书生争底事，曹公黄祖俱飘忽。愿使君、还赋谪仙诗，追黄鹤。 


水龙吟
闾丘大夫孝终（一作直）公显尝守黄州，作栖霞楼，为郡中绝胜。元丰五年，余谪居黄。正月十七日，梦扁舟渡江，中流回望，楼中歌乐杂作。舟中人言，公显言会客也。觉而异之，乃作此曲（一作词），盖越调《鼓笛慢》。公显时已致仕，在苏州。（一题作黄州梦过栖霞楼）
小舟横截春江，卧看翠壁红楼起。云间笑语，使君高会，佳人半醉。危柱京弦，艳歌余响，绕云萦水。念故人老大，风流未减，空（一作独）回首、烟波里。
推枕惘然不见，但空江、月明千里。五湖闻道，扁舟归去，仍携西子。云梦南州，武昌东（一作南）岸，昔游应记。料多情梦里，端来见我，也参差是。

江城子
陶渊明以正月五日游斜川，临流班坐，顾瞻南阜，爱曾城之独秀，乃作《斜川诗》，至今使（一作彼）人想见其处。元丰壬戌之春，余躬耕于东坡，筑雪堂居之。南挹四望亭之后丘，西控北山之微泉，慨然而叹，此亦余川之游也。乃作长短句，以《江城子》歌之。
梦中了了醉中醒。只渊明，是前生。走遍人间，依旧却躬耕。昨夜东坡春雨足，乌鹊喜，报新晴。
雪堂西畔暗泉鸣，北山倾，小溪横。南望亭丘，孤秀耸曾城。都是斜川当日境，吾老矣，寄余邻。

定风波
三月七日，沙湖道中遇雨。雨具先去，同行皆狼狈，余独不觉。已而遂晴，故作此。
莫听穿林打叶声，何妨吟啸且徐行。竹杖芒鞋轻胜马，谁怕?一蓑（一作莎）烟雨任平生。 料峭春风吹酒醒，微冷。山头斜照却相迎。回首向来萧瑟（一作潇洒）处，归去。也无风雨也无晴。

浣溪沙
游蕲水清泉寺，寺临兰溪，溪水西流。
山下兰芽短浸溪，松间沙路净无泥。萧萧暮雨子规啼。
谁道人生无再少?门前（一作君看）流水尚能西。休将白发唱黄鸡。

西江月
顷在黄州，春夜行蕲水中。过酒家，饮酒醉，乘月至一溪桥上，解鞍，曲肱醉卧少休。及觉已晓，乱山攒拥(一作葱茏)，流水锵然，疑非尘世(一作不谓人世)也。书此语(一作词)桥柱上。
照野弥弥浅浪，横空隐隐（一作}}）层（一作微）霄。障泥未解玉骢骄，我欲醉岷芳草。
可惜一溪风（一作明）月，莫教踏碎（一作破）琼瑶。解鞍枕绿杨桥，杜宇一（一作数）声春晓。

满江红
董毅(一作义)夫名钺，自梓(一作悴)漕得罪，罢官束川。归鄱阳，过东坡於齐安。怪其丰暇自得，余间之。曰：“吾再娶柳氏，三日而去官。吾周不戚戚，而忧柳氏不能忘怀於进退也。已而欣然，同忧患若处富贵，吾是以益安焉。”命其侍儿(一作乃令家童)歌其所作《满江红》。嗟叹(一作东坡嗟叹)之不足，乃次其韵。
忧喜相寻，风雨过、一江春绿。巫峡梦、至今空有、乱山屏簇。何似伯鸾携德耀，箪瓢末足清欢足。渐粲（一作灿）然、光彩照阶庭，生兰玉。
幽梦裹，传心曲。肠断处，凭他续。文君僦否?笑君卑辱。君不见《周南》歌《漠广》，天教夫子休乔木。便相将、左手抱琴书，云间宿。

哨遍
陶渊明赋《归去来》，有其词而无其声。余既治东坡；筑雪堂於上；人俱笑其陋。独鄱阳董毅夫过而悦之，有卜邻之意。乃取《归去来》词，稍加隐括，使就声律，以遗毅夫，使家僮歌之。时相从於东坡，释耒而和之，扣牛角而为之节，不亦乐乎！
为米折腰，因酒弃家（一作官），口体交相累。归去来，谁不遣君归？觉从前皆非今是。露未，征夫指余归路，门前笑语喧童稚。嗟旧菊都荒；新松暗老，吾年今已如此。但小窗容膝闭柴扉，策杖看孤云暮鸿飞。云出无心，鸟倦知还，本非有意。
噫!归去来兮，我今忘我兼忘世。亲戚无浪语，琴书中有真味。步翠麓崎岖，泛溪（一作舟）窈窕，涓涓暗谷流春水。观草木欣荣，幽人自感。吾生行且休矣。念寓形宇内复几时，不自觉皇皇欲何之?委吾心、去留谁计。神仙知在何处?富贵非吾志（一作愿）。但知临水登山啸咏，自引毒觞自醉。此生天命更何疑，且乘流。遇坎还止。

渔家傲
赠曹光州
些小白须何用染，几人得见星星点？作郡浮光虽似箭。君英厌，也应胜我三年贬。
我欲自嗟还不敢，向来三郡宁非忝。婚嫁事稀年冉冉。知有渐，千钩重担从头减。

定风波
元丰五(一作六)年七月六，壬文甫家饮(一作饮家)酿白酒，大醉！集古句作墨竹词。
雨洗娟娟（一作涓涓）嫩叶光，风吹钿细绿筠香。秀色乱侵书帙晚，帘卷，清阴微过酒尊凉。
入画竹身肥拥肿，何用?先生落笔胜萧郎。记得小轩岑寂夜，廊下，月和疏影上东墙。

洞仙歌
余(一作仆)七岁时，见眉山(一作州)老尼，姓朱，忘其名，年九十岁(一作余)。自言尝随其师入蜀主孟昶宫中，一日大热，蜀主与花蕊夫人夜纳凉（一作起避暑)摩诃池上，作一词，朱具能记之。今四十年，朱已死久矣，人无知此词者，但(一作独)记其首两句。暇日寻味，岂《洞仙歌令》乎?乃为足之云。
冰肌玉骨，自清凉无汗。水殿风来暗香满。绣帘开，一点明月窥人，人未寝，欹枕钗横鬓乱。
起来携素手，庭户无声，时见疏星渡河漠。试问夜如何?夜已三更，金波淡、玉绳低转。但（一作细）屈指，西风几时来，又不道，流年暗中偷换。

念奴娇
赤壁怀古
大江东去，浪淘尽（一作声沉）、千古风流人物。故垒西边，人道是、三国周郎（一作孙吴）赤壁。乱石崩云（―作穿壶），惊涛裂（一作拍）岸，卷起千堆雪。江山如画，一时多少豪杰！
遥想公瑾当年，小乔初嫁了，雄姿英发，羽扇纶巾，谈笑间（一作处）、强虏（一作樯橹）灰飞烟灭。故国神游，多情应笑我，早生华发（一作多情应是，笑我生华发）。人间（一作生）如梦（一作寄），一尊还酹江月。

念奴娇
中秋
凭高（一作空）眺远，见长空万里，云无留迹。桂魄飞来光射处，冷浸一天秋碧。玉宇琼楼，乘鸾来去，人在清凉国。江山如画，望中烟树历历。
我醉拍手狂歌，举杯邀月，对影成三客。起舞徘徊风露下，今夕不知何夕。便欲乘风，翻然归去，何用骑鹏翼?水晶宫裹，一声吹断横笛。

南乡子
重九。涵辉楼呈徐君猷。
霜降水痕收，浅碧鳞鳞露远洲。酒力渐消风力软，飕飕。破帽多情却恋头。
佳节若为酬?但把清尊断送秋。万事到头都是梦，休休。明白黄花蝶也愁。

临江仙
夜归临皋
夜饮东坡醒复醉，归来仿佛三更。家童鼻息已雷鸣。敲门都不应，倚仗听江声。
长恨此身非我有，何时忘却营营？夜阑风静e纹平。小舟从此逝，江海寄余生。

减字木兰花
赠徐君猷三侍人。一妩卿。
娇多媚（左日右煞），体柳轻盈千万态。主尤宾，敛黛含颦喜又_。
徐君乐饮，笑谑从伊情意恁。脸嫩肤红，花倚朱阑裹住风。

减字木兰花
胜之
双鬟绿坠，娇眼横波眉黛翠．妙舞蹁跹，掌上身轻意态妍。
曲穷力困，笑倚人旁香喘喷。老大逢欢，昏眼犹能子细看。

减字木兰花
庆姬
天真雅丽，容态温柔心性慧。响亮歌喉，遏住行云翠不收。
妙词佳曲，啭出新声能断续。重客多情，满劝金卮玉手擎。

减字木兰花
赠君猷家姬
柔和性气，雅称佳名呼懿懿。解舞能讴，绝妙年中有品流。
眉长眼细，淡淡梳妆新绾髻。懊恼风情，春著花枝百态生。

减字木兰花
赠胜之
天然宅院，赛了千千并万万。说与贤知，表德元来是胜之。
今来十四，海里猴儿奴子是。要赌休痴，六只骰儿六点儿。

西江月
送建溪双井茶、谷帘泉与胜之。胜之。徐君猷家后房。甚慧丽，自陈本贵
桦也。(一题作茶词)
龙焙今年绝品，谷帘自古珍泉。雪牙双井散神仙，苗裔来从北苑。
汤发云腴酽白，盏浮花乳轻圆。人间谁敢更争妍，斗取红窗粉（一作白）面。

菩萨蛮 
赠徐君猷笙妓
碧纱微露纤掺（一作纤）玉，朱唇渐暖参差竹（一作一曲云和湘水绿）。越调变新声，龙吟彻骨清。
夜阑（一作长）残酒醒，惟（一作顿）觉霜袍冷。不见敛眉（一作意中）人，胭脂觅（一作新啼压）旧痕。

醉翁操
琅琊幽谷，山川奇丽，泉鸣空涧，若中音会。醉翁喜之，把酒临听，辄欣然忘归。既去十余年，而好奇之士沈遵闻之，往游，以琴写其声，曰《醉翁操》。节奏疏宕，而音指华畅，知琴者以为绝伦。然有其声而无其辞，翁虽为作歌，而与琴声不合，又依楚词作《醉翁引》。好事者亦倚其辞以制曲，虽粗合韵度，而琴声为词所绳约，非天成也。后三十余年，翁既损馆舍，遵亦没久矣。有庐山玉涧道人崔闲，特妙于琴，恨此曲之无词，乃谱其声，而请东坡居士以补之云。
琅然，清圜，谁弹？响空山，无言，惟翁醉中知（一作和）其天。月明风露娟娟，人未眠。荷蒉过山前，曰有心也哉此贤。
醉翁啸（一作笑）咏，声和流泉。醉翁去后，空有朝吟夜怨。山有时而童巅，水有时而回川。思翁无岁年，翁今为飞仙。此意在人间，试听徽外三两弦。

卜算子
黄州定慧（一作惠）院寓居作（一题作惠州有温都监女，颇有色，年十六，不肯嫁人。闻坡至，甚喜。每夜闻坡讽咏，则徘徊窗下。坡觉而推窗，则其女u墙而去。坡从而物色之，曰：“吾当呼王郎与之子为姻。”未几而坡过海，女遂卒，葬于沙滩侧。坡回惠，为赋此词。）
缺月挂疏桐，漏断人初静（一作定）。谁见（一作时见，一作惟见）幽人独往来，缥缈孤鸿影。
惊起却回头，有恨无人省。拣尽寒枝不肯栖，寂寞沙洲冷（一作枫落吴江冷）。

满庭芳
有王长官者，弃官黄州，三十三年，黄人谓之王先生。因送陈V来过余，因为赋此。
三十三年，今谁存者？算只君与长江。凛然苍桧，霜干苦难双。闻道司州古县，云溪上、竹坞松窗。江南岸，不因送子，宁肯过吾邦？
（一作枞枞）。疏雨过，风林舞破，烟盖云幢。愿持此邀君，一饮空缸。居士先生老矣，真梦里、相对残G。歌声（一作舞）断，行人未起，船鼓已逄逄。

水调歌头
黄州快哉亭，赠张纾ㄒ惶庾骺煸胀ぷ鳎
落日绣帘卷，亭下水连空。知君为我，新作窗户湿青红。长记平山堂上，枕江南烟雨，渺渺（一作杳杳）没孤鸿。认得（一作取）醉翁语，山色有无中。
一千顷，都镜净，倒碧峰。忽然浪起，掀舞一叶白头翁。堪笑兰台公子，未解庄生天籁，刚道有雌雄。一点浩然气，千里快哉风。

蝶恋花
送潘大临
别酒劝（一作送）君君一醉。清润潘郎，又（一作更）是何郎婿。记取钗头新利市，莫将分付东邻子。
回首长安佳丽地。三十年前，我是风流帅。为向青楼寻旧事，花枝缺处余名字。

醉蓬莱
余谪居黄州，三见重九，每岁与太守徐君猷会于栖霞楼。今年公将去，乞郡湖南。念此惘然，故作是词。（一题作重九上君猷）
笑劳生一梦，a旅三年，又还重九。华发萧萧，对荒园搔首。赖有多情，好饮无事，似古人贤守。岁岁登高，年年落帽，物华依旧。
此会应须烂醉，仍把紫菊红（一作茱）萸，细看重嗅。摇落霜风，有手栽双柳。来岁今朝，为我西顾，酹羽觞江口。会与州人，饮公遗爱，一江醇酎。

好事近
黄州送君猷
红粉莫悲啼，俯仰半年离别。看取雪堂坡下，老农夫凄切。
明年春水漾桃花，柳岸隘舟楫。从此满城歌吹，看黄州阗咽。

西江月
重阳栖霞楼作（一题作重九）
点点楼头细雨，重重江外平湖。当年戏马会东徐，今日凄凉南浦。
莫恨黄花未吐，且教红粉相扶。酒阑不必看茱萸，俯仰人间今古。

定风波
王定国歌儿曰柔奴，姓宇文氏。眉目娟丽，善应对。家世住京师。定国南迁归，余问柔：“广南风土，应是不好？”柔对曰：“此心安处，便是吾乡。”因为缀词云。（一题作南海归，赠王定国侍人寓娘。）
常（一作谁）羡人间琢玉郎，天应乞与（一作教分付）点酥娘。自作（一作尽道）清歌传皓齿，风起，雪飞炎海变清凉。
万里归来年（一作颜）愈少，微笑，笑（一作时）时犹带岭梅香。试问岭南应不好？却道，此心安处是吾乡。

鹧鸪天
（一题作时谪黄州）
林断山明竹隐墙，乱蝉衰草小池塘。翻空白鸟时时见，照水红蕖细细香。
村舍外，古城旁，杖藜徐步转斜阳。殷勤星夜三更雨，又得浮生一日凉。

十拍子
（一题作暮秋）
白酒新开九酝，黄花已过重阳。身外傥来都似梦，醉里无何即是乡，东坡日月长。
玉粉旋烹茶乳，金~新捣橙香。强染霜髭扶翠袖，莫道狂夫不解狂。狂夫老更狂。

南歌子
黄州腊八日，饮怀民小阁。
卫霍元勋后，韦平外族贤。吹笙只合在缑山。同（一作闲）驾彩鸾归去、趁新年。
烘暖烧香阁，轻寒浴佛天。他时（一作年）一醉画堂前，莫忘故人憔悴、老江边。

瑶池燕（一作越江吟）
闺怨，寄陈季常。
飞花成阵，春心困。寸寸，别肠多少愁闷。无人问，偷啼自，残妆粉。
抱瑶琴、寻出新韵。玉纤趁。南风来（一作未）解幽愠。低云鬟，眉峰敛晕，娇和恨。

满庭芳
元丰七年四月一日，余将去（一作自）黄移汝，留别雪堂邻里（一作曲）二三君子。会李仲览自江东来别，遂书以遗之。
归去来兮，吾归何处？万里家在岷峨。百年强半，来日苦无多。坐见黄州再闺，儿童尽、楚语吴歌。山中友，鸡豚社酒（一作饮），相劝老东坡。
云何。当此（一作远）去，人生底事，来往如梭。待闲看秋风，洛水清波。好在堂前细柳，应念我、莫剪柔柯。仍传语，江南父老，时与晒渔蓑。

西江月
姑熟再胜之，次前韵。
别梦已随流水，泪巾犹`香泉。相如依旧是J仙，人在瑶台阆苑。
花雾萦风缥缈，歌珠滴水清圆。蛾眉新作十分妍，走马归来便面。

渔家傲
金陵赏心亭送王胜之龙图。王守金陵，视事一日，移南郡。
千古龙蟠并虎踞，从公一吊兴亡处。渺渺斜风吹细雨。芳草渡，江南父老留公住。
公驾风（一作飞）车R彩雾，红鸾骖乘青鸾驭。却讶此洲名白鹭。非吾侣，翩（一作翻）然欲下还飞去。

浣溪沙
席上赠楚守田待问（一作制）小鬟
学画鸦儿正妙年，阳城下蔡困嫣然。凭君莫唱短因缘。
雾帐吹笙香，霜庭按舞月娟娟。曲终红袖落双缠。

浣溪沙
（一题作和前韵）
一梦江湖费五年，归来风物故依然。相逢（一作从）一醉是前缘。
迁客不应常g，使君为出小婵娟。翠鬟聊著小诗缠。

虞美人
（一题作东坡与少游维扬饮别，作此词。）
波声拍枕长淮晓，隙月窥人小。无情汴水自东流，只载一船离恨、向西州。
竹溪花浦曾同醉，酒味多於泪。谁教风监在尘埃，酝造一场烦恼、送人来。

行香子
与泗守过南山，晚归作。
北望平川，野水荒湾，共寻春、飞步孱颜。和风弄袖，香雾萦鬟。正酒酣时（一作适），人语笑，白云间。
飞鸿落照，相将归去，澹娟娟、玉宇清闲。何人无事，宴坐空山。望长桥上，灯火乱，使君还。

如梦令
元丰七年十二月十八日，浴泗州雍熙塔下，戏作《如梦令》两阕。此曲本唐庄宗制，名《忆仙姿》，嫌其名不雅，故改为《如梦令》。庄宗作此词，卒章云：“如梦，如梦，和泪出门相送。”因取以为名云。
水垢何曾相受，细看两俱无有。寄语揩背人，尽日劳君挥肘。轻手，轻手，居士本来无垢。 

如梦令
自净方能净（一作洗）彼，我自汗流呀气。寄语澡浴人，且共肉身游戏。但洗，但洗，俯为人间一切。

浣溪沙
元丰七年十二月二十四日，从泗州刘倩叔游南山。
细雨斜风作小（一作晓）寒，淡烟疏柳媚晴滩。入淮清洛渐漫漫。
雪沫乳花浮午W，蓼茸（一作芽）蒿笋试春盘。人间有味是清欢。

满庭芳
余年十七，始与刘仲达往来于眉山。今年四十九，相逢于泗上，淮（一作洛）水浅冻，久留郡中。晦日同游南山，话旧感叹，因作《满庭芳》云。
三十三年，飘流江海，万里烟浪云帆。故人惊怪，憔悴老青衫。我自疏狂异趣，君何事、奔走尘凡。流年尽，穷途坐守，船尾冻相衔。
ff，淮浦外，层楼翠壁，古寺空岩。步携手林间，笑挽ss（一作纤纤）。莫上孤峰尽处，萦望眼、云海（一作水）相搀。家何在？因君问我，归梦（一作步）绕松杉。

水龙吟
黄谢自然欲过海求师蓬莱，至海中。或谓自然：“蓬莱隔弱水三十万里，不可到。天台有司马子微，身居赤城，名在绛阙，可往从之。”自然乃还，受道于子微，白日仙去。子微著《坐忘论》七篇，《枢》一篇。年百余，将终，谓弟子曰：“吾居玉霄峰，东望蓬莱，尝有真灵降焉。今为东海青童君所召。”乃蝉脱（一作蜕）而去。其后李太白作《大鹏赋》云：“尝见子微于江陵，谓余有仙风道骨，可与神游八极之表。”元丰七年冬，余过临淮，而湛然先生梁公（一作君）在焉。童颜清彻，如二三十许人，然人亦有自少见之者。善（一作喜）吹铁笛，嘹然有穿云裂石之声。乃作《水龙吟》一首，记（一作寄）子微太白之事，倚其声而歌之。
古来云海茫茫，道（一作蓬）山绛阙知何处？人间自有，赤城居士，龙蟠凤翥（一作举）。清净无为，坐忘遗照，八篇奇语。向玉霄东望，蓬莱霭，有云驾、骖风驭。
行尽九州四海，笑纷纷、落花飞絮。临江一见，谪仙风采，无言心许。八表神游，浩然相对，酒酣箕踞。待垂天赋就，骑鲸路稳，约相将去。

满庭芳
余谪居黄州五年，将赴临汝，作《满庭蓄谋》一篇别黄人。既至南都，蒙恩放归阳羡，复作一篇。
归去来兮，清溪无底，上有千仞嵯峨。画楼（一作桥）东（一作西）畔，天远夕阳多。老去君恩未报，空回首、弹铗悲歌。船头转，长风万里，归马驻平坡。
无何，何处有（一作是），银潢尽处，天女停梭。问何事人间（一作人间何事），久戏风波。顾谓（一作问）同来稚子，应烂汝、腰下长柯。青衫破，群仙笑我，千缕挂烟蓑。

南乡子
宿州上元
千骑试春游，小雨如酥落便收。能使江东归老客，迟留，白酒无声滑泻油。
飞火乱星球，浅黛横波翠欲流。不似白云乡外冷，温柔，此去淮南第一州。

南乡子
用前韵，赠田叔通舞鬟。
绣鞅玉G游，灯晃帘疏笑却收。久立香车催欲上，还留，更且檀唇点杏油。
花遍六么球，面旋回风带雪流。春入腰肢金缕细，轻柔，种柳应须柳柳州。

南乡子
用韵和道辅
未倦长卿游，漫舞夭歌烂不收。不是使君能矫世，谁留？教有琼梳脱麝油。
香粉镂金球，花艳红笔欲流。从此丹唇并皓齿，清柔，唱遍山东一百州。

 

渔父
渔父饮，谁家去，鱼蟹一时分付。酒无多少醉为期，彼此不论钱数。

渔父
渔父醉，蓑衣舞，醉里欲寻归路。轻舟短棹任斜横，醒后不知何处。

渔父
渔父醒，春江午，梦断落花飞絮。酒醒还醉醉还醒，一笑人间今古。

渔父
渔父笑，轻鸥举，漠漠一江风雨。江边骑马是官人，借我孤舟南渡。

菩萨蛮
买田阳羡吾将老，从来不（一作只）为溪山好。来往一虚舟，聊从（一作随）造物（一作物外）游。
有书仍懒著，且漫（一作水调）歌归去。筋力不辞诗，要须风雨时。

蝶恋花
（一题作述怀）
云水萦回溪上路。叠叠青山，环绕溪东注。月白沙汀翘宿鹭，更无一点尘来处。
溪叟相看私自语。底事区区，苦要为官去。尊酒不空田百亩，归来分取（一作得）闲中趣。

蝶恋花
过涟水军（一无军字），赠赵晦之。
自古涟漪佳绝（一作丽）地，绕郭荷花，欲把吴兴比。倦客尘埃何处洗，真君堂下寒泉水。
左海门前鱼（一作酤）酒市，夜半潮来，月下孤舟起。倾盖相逢拚一醉，双凫飞去人千里。

水调歌头
欧阳文忠公尝问余：“琴诗何者最善？”答以退之《听颖师琴》诗（一作诗最善）。公曰：“此诗固（一作最）奇丽，然非听琴，乃听琵琶诗也。”余深然之。建安童质夫家善琵琶者乞为歌词。余久不作，特取退之词，稍隐括，使就声（一作音）律以遗之云。
昵昵儿女语，灯火夜微明。恩怨（一作冤）尔汝来去，弹指泪和声。忽变轩昂勇士，一鼓填然作气，千里不留行。回首暮云远，飞絮搅青冥。
众禽里，真彩凤，独不鸣。跻攀寸步（一作分寸）千险，一落百寻轻。烦子指间风雨，置我肠中冰炭，起坐不能平。推手从归去，无泪与君倾。

水龙吟
次韵章质夫杨花词
似花还似非花，也无人惜从教坠。抛家（一作街）傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还（一作依前）被，莺呼起。
不恨此花飞尽，恨西园、落红难缀。晓来雨过，遗踪何在，一池萍碎。春色三分，二分尘土，一分流水。细看来，不是杨花点点，是离人泪。

满庭芳
（一题作佳人）
香a雕盘，寒生冰箸，画堂别是风光。主人情重，开宴出红妆。腻玉圆搓素颈，藕丝嫩、新织仙裳。双歌罢，虚檐转月，余韵尚悠扬。
人间，何处有，司空见惯，应谓寻常。坐中有狂客，恼乱愁肠。报道金钗坠也，十指露、春笋纤长。亲曾见，全胜宋玉，想像赋高唐。

西江月
送钱待制穆父
莫叹平齐（一作原）落落，且应去鲁迟迟。与君各记少年时，须信人生如寄。
白发千茎相送，深杯百罚休辞。拍浮何用酒为池，我已为君德醉。

定风波
余昔与张子野、刘孝权、李公择、陈令举、杨元（一作公）素会于吴兴，时子野作六客词，其卒章云：“见说（一作尽道）贤人聚吴分，试问，也应旁有老人星。”凡十五年，再过吴兴，而五人者皆已亡矣。时张仲谋与曹子方、刘景文、苏伯固、张秉道为坐客，仲谋作后六客词云。
月满苕溪照夜堂，五星一老斗光芒。十五年间真梦里，何事，长庚配（一作对）月独凄凉。
绿鬓苍颜同一醉，还（一作谁）是，六人吟笑水云乡。宾主谈锋谁得似，看取，曹刘今对两苏张。

点绛唇
己（一作乙）巳重九，和苏坚。
我辈情钟，古来谁似龙山宴。而今楚甸，戏马余飞观。
顾谓佳人，不觉秋强半。筝（一作箫）声远，鬓云撩（一作吹）乱，愁入参差雁。

临江仙
疾愈，登望湖楼，赠项长官。
多病休文都瘦损，不堪金带垂腰。望湖楼上暗香飘。和风春弄袖，明月夜闻箫。
酒醒梦回清漏永，隐床无限更潮。佳人不见董娇娆（一作饶）。徘徊花上月，空度可怜宵。

南歌子
杭州（一作钱塘）端午（一题作游赏）
山与歌眉敛，波同醉眼流。游人都上十三楼。不羡竹西歌吹、古扬州。
菰黍连昌b，琼彝倒玉舟。谁家水调唱歌头。声绕碧山飞去、晚云留。

南歌子
（一题作湖景和前韵）
古岸开青葑，新渠走碧流。会看光满万家楼。记取他年扶病（一作路）、入西州。
佳节连梅雨，余生寄叶舟。只将菱角与鸡头。更有月明千顷、一时留。

减字木兰花
钱塘西湖有诗僧清顺，所居藏春坞，门前有二古松，各有凌霄花络其上（一作下），顺常昼卧其下。时余为郡，一日屏骑过之，松风骚然。顺指落花求韵，余为赋此。
双龙对起，白甲苍髯烟雨里。疏影微香，下有幽人昼梦长。
湖风清软，双鹊飞来争噪晚。翠Q红轻（一作倾），时上（一作下）R霄百尺英。

鹊桥仙
七夕和苏坚
乘槎归去，成都何在，万里江沱（一作涛）汉漾。与君各赋一篇诗，留织女、鸳鸯机上。
还将旧曲，重赓新韵，须信吾侪天放。人生何处不儿嬉，看乞巧、朱楼彩舫。

点绛唇
庚午重九
不用悲秋，今年身健还高宴。江村（一作封）海甸，总作空花观。
尚想横汾，兰菊纷相半。楼船远，白云飞乱，空有年年雁。

点绛唇
再和，送钱公永。
莫唱阳关，风流公子方终宴。秦（一作泰）山禹甸，缥缈真奇观。
北望平原，落日山衔半。孤帆远，我歌君乱，一送西飞雁。

好事近
西湖夜归（一题作湖上）
湖上雨晴时，秋水半篙初没。朱槛俯窥寒监，照衰颜华发。
醉中欲堕白纶巾，溪风漾流月。独棹小舟归去，任烟波摇（一作飘）兀。

渔家傲
送吉（一作台）守江郎中
送客归来灯火尽，西楼淡月凉生晕。明日潮来无定准。潮来（一作风未）稳，舟横渡口重城近。
江水似知孤客恨。南风为解佳人愠。莫学时流轻久困。频寄问，钱塘江上须忠信。

浣溪沙
（一题作公守湖，辛未上元日，作会于伽蓝中。时长老法惠在坐，人有献剪彩花者，甚奇，谓有初春之兴。作《浣溪沙》二首，因寄袁公济。）
雪颔霜髯不自惊，更将剪彩发春荣。羞颜未醉已先X。
莫唱黄鸡并白发，且呼张丈唤殷兄。有人归去欲卿卿。

浣溪沙
料峭东风翠幕惊，云何不饮对公荣。水晶盘莹玉鳞X。
花影莫孤三夜月，朱颜未称五年兄。翰林子墨主人卿。

浣溪沙
送叶淳老
阳羡姑苏已买田，相逢谁信是前缘。莫教便唱水如天。
我作洞霄君作守，白头相对故依然。西湖知有几同年？

西江月
宝云真觉院赏瑞香（一题作人觉赏瑞香三首）
公子眼花乱发，老夫鼻观先通。领巾飘下瑞香风，惊起谪仙春梦。
后土祠中玉蕊，蓬莱殿后H（以革易木）红。此花清绝更纤，把酒何人心动。

西江月
坐客见和，复次韵。
小院朱栏几曲，重城画鼓三通。更看微月转光风，归去香云入梦。
翠袖争浮大白，皂罗半插斜红。灯花零落酒花，妙语一时飞动。

西江月
再用前韵，戏曹子方。坐客云：“瑞香为紫丁香。”遂以此曲辨证之。
怪此花枝怨泣，托君诗句名通。凭将草木记吴风，继取相如云梦。
点笔袖沾醉墨，谤花面有惭红。知君却是为情，怕见此花撩动。

木兰花令
知君仙骨无寒暑，千载相逢犹旦暮。故将别语恼佳人，欲（一作要）看梨花枝上雨。
落花已逐回风去，花本无心莺自诉。明朝归路下塘西，不见莺啼花落处。

虞美人
送（一作送浙宪）马中玉
归心正似三春草，试著莱衣小。橘怀几日向翁开，怀祖已_（一作嗔）文度、不归来。
禅心已断人间爱，只有平交在。笑论瓜葛一枰同，看取灵光新赋、有家风。

临江仙
送钱穆父
一别都门三改火，天涯踏尽红尘。依然一笑作春温。无波真古井，有节是秋筠。
惆怅孤帆连夜发，送行淡月微云。尊前不用翠眉颦。人生如逆旅，我亦是行人。

八声甘州
寄参寥子（一下有时有巽亭四字）
有情风万里卷潮来，无情送潮归。问钱塘江上，西兴浦口，几度斜晖？不用思量今古，俯仰昔人非。谁似东坡老，白首忘机。
记取西湖西畔，正春（一作暮）山好处，空翠烟霏。算诗人相得，如我与君稀。约他年、东还海道，愿谢公、雅志莫相违。西州路，不应回首，为我沾衣。

西江月
苏州交代，林子中席上作。
昨夜（一作日）扁舟京口，今朝马首长安。旧官何物对（一作与）新官。只有湖山公案。
此景百年几变，个中下语千难。使君才气卷波澜。与把新诗判断。

临江仙
辛未离杭至润，别张弼秉道。
我劝髯张归去好，从来自己忘情。尘心消尽道心平。江南与塞北，何处不堪行。
俎豆庚桑真过矣，凭君说与南荣。愿闻吴越报丰登。君王如有问，结袜赖王生。

木兰花令
次欧公西湖韵
霜余已失长淮阔，空听潺潺清颍（一作濑）咽。佳人犹唱醉翁词，四十三年如电抹。
草头秋露流珠滑，三五盈盈还二八。与余同是识翁人，惟有西湖波底月。

减字木兰花
二月十五日，夜与赵德麟小酌聚星堂。（一题作春月。一题作按赵德麟《侯鲭录》云：元佑七年正月，东坡在汝阴州，堂前梅花大开，月色鲜霁。王夫人曰：“春月色胜如秋月色，秋月令人凄惨，春月令人和悦。如何召赵德麟辈来，饮此花下。”先生大喜曰：“吾不知子亦能诗耶？此真诗家语耳！”遂召德麟饮，因作此词。）
春庭月午，摇荡香醪光欲舞。步转回廊，半落梅花婉娩香。
轻云（一作风，一作云）薄雾，总是少年行乐处。不似秋光，只与离人照断肠。

满江红
怀子由作
清颍东流，愁来送（一作目断）、征鸿去翮（一作孤帆明灭）。情乱（一作宦游）处、青山白浪，万重千叠（一作万里重叠）。孤负当年林下语（一作意），对床夜雨听萧瑟。恨此生、长向别离中，凋（一作添）华发。
一尊酒，黄河侧；无限事，从头说。相看恍如昨（一作梦），许多年月。衣上旧痕余苦泪，眉间喜气占（一作添）黄色。便与君、池上觅残春，花如雪。

浣溪沙
（一题作扬州赏芍药樱桃）
芍药樱桃两斗新，名园高会送芳辰。洛阳初夏广陵春。
红玉半开菩萨面，丹砂浓点柳枝唇。尊前还有个中人。

减字木兰花
五月二十四日，会于无咎之随便斋。主人汲泉置大盆中，渍白芙蓉，坐客悠然，无复有病暑意。
回风落景，散乱东墙疏竹影。满坐清微，入袖寒泉不湿衣。
梦回酒醒，百尺飞澜鸣碧井。雪洒冰麾，散落佳人白玉肌。

生查子
送苏伯固（一题作诉别）
三度别君来，此别真（一作应）迟暮。白尽老髭须，明日淮南去。
酒罢月随人，泪湿花如雾。后月送君时（一作后夜逐君还），梦绕湖边路。

青玉案
和贺方回韵，送伯固还吴中（一下有故居二字）
三年枕上吴中路，遣黄犬（一作耳）、随君去。若到松江呼小渡。莫惊鸳（一作鸥）鹭，四桥尽（一作都）是，老子经行处。
辋川图上看春暮。常记高人右丞句。作个归期天已许。春衫犹是，小蛮针线，曾湿西湖雨。
按：此首《乐府雅词》拾遗卷上作蒋璨词；《苕溪渔隐丛话》前集卷五十九引《桐江诗话》谓姚进道词；《阳春白雪》卷五作姚志道词。

戚氏
玉龟山，东皇灵姥（一作媲）统群仙。绛阙迢A，翠房深迥，倚霏烟。幽闲。志萧（一作悄）然。金城千里锁婵娟。当时穆满巡狩，翠华曾到海西边。风露明霁，鲸波极目，势浮舆盖方圆。正迢迢丽日，玄圃清寂，琼草芊绵。
争解绣勒香鞯。鸾（一作銮）辂驻跸，八马戏芝田。瑶池近、画楼隐隐，翠鸟翩翩。肆华筵。间作脆（一作翠）管鸣弦。宛若帝所钧天。稚颜皓齿，绿发方瞳，圆极恬淡高妍。
尽倒琼壶酒，献金鼎药，固大椿年。缥缈飞琼妙舞，命双成、奏曲醉留连，云H韵响泻寒泉。浩歌畅饮，斜月低河汉。渐渐绮霞、天际红深浅。动归思、回首（一作盼）尘寰。烂漫游、玉辇东还。杏花风、数里响鸣鞭。望长安路，依稀柳色，翠点春妍（一作秦川）。

归朝欢
和苏坚伯固
我梦扁舟浮震泽，雪浪摇空千顷白。觉来满眼是庐山，倚天无数开青壁。此生长接淅，与君同是江南客。梦中游，觉来清赏，同作飞梭掷。
明日西风还挂席，唱我新词泪沾臆。灵均去后楚山空，澧阳兰芷无颜色。君才如梦得，武陵更在西南极。竹枝词，莫摇新唱，谁谓古今隔？

木兰花令
宿造口，闻夜雨，寄子由、才叔。
梧桐叶上三更雨，惊破梦魂无觅处。夜凉枕簟已知秋，更听寒蛩促机杼。
梦中历历来时路，犹在江亭醉歌舞。尊前必有问君人，为道别来心与绪。

浣溪沙
绍圣元年十月二（一本无二字）十三日，与程乡令侯晋叔、归善簿谭汲同游大云寺，野饮松下，仍（一作无仍字）设松黄汤，作此阕。余近酿酒，名之曰万家春，盖岭南万户酒也。
罗袜空飞洛浦尘，锦袍不见谪仙人（一作神）。携壶藉草亦天真。
玉粉轻黄千岁药，雪花浮动万家春。醉归江路野梅新。

临江仙
惠州改前韵（一本题作熙宁九年四月一日，同成伯公谨辈，赏藏春馆残花，密州邵家园也。）
九十日春都过了，贪忙何处追游。三分春色一分愁。雨翻榆荚阵，风转柳花球。
我与使君皆白首，休夸年少风流。佳人斜倚合江楼。水光都眼净，山色总眉愁。（一本下阕作阆苑先生须自责，蟠桃动是千秋。不知人世苦厌求。东皇不拘束，肯为使君留。）

人娇
赠朝云
白发苍颜，正是维摩境界。空方丈、散花何碍。朱唇箸点，更髻鬟生彩。这些个，千生万生只在。
好事心肠，著人情态。闲窗下、敛云凝黛。明朝端午，待学纫兰为佩。寻一首好诗，要书裙带。

西江月
（一题作梅）
玉骨（一作质）那愁瘴雾（一作烟瘴），冰姿自有仙风。海仙（一作山）时遣探芳丛，倒挂绿毛么凤。
素面常（一作翻）嫌粉穑ㄒ蛔骱梗，洗妆不褪（一作退）唇红。高情已（一作易）逐晓（一作海）云空，不与梨花同梦。

减字木兰花
己卯儋耳春词（一题作立春）
春牛春杖，无限春风来海上。便丐（一作与）春工，染得桃红似肉红。
春幡春胜，一阵春风吹酒醒。不似天涯，卷起杨花似雪花。

鹧鸪天
陈公密出侍儿素娘（一作姐），歌《紫玉箫》曲，劝老人酒。老人饮尽，为赋此词。
笑捻红梅（一作牙）敬淝蹋扬州十里最妖饶。夜来绮席亲曾见，撮得精神滴滴娇。
娇后眼，舞时腰，刘郎几度欲魂消。明朝酒醒知何处？肠断云间紫玉箫。

 

水龙吟
小沟东接长江，柳堤苇岸连云际。烟村潇洒，人间一哄，渔樵早市。永昼端居，寸阴虚度，了成何事。但丝玉藕，珠粳锦鲤，相留恋，又经岁。
因念浮丘旧侣，惯瑶池、羽觞沉醉。青鸾歌舞，铢衣摇曳，壶中天地。飘堕人间，步虚声断，露寒风细。抱素琴，独向银蟾影里，此怀难寄。

水龙吟
（一题作咏雁）
露寒烟冷蒹葭老，天外征鸿寥唳。银河秋晚，长门灯悄，一声初至。应念潇湘，岸遥人静，水多菰米。乍望极平田，徘徊欲下，依前被、风惊起。
须信衡阳万里，有谁家、锦书遥寄。万重（一作里）云外，斜行横阵，才疏又缀。仙掌月明，石头城下，影摇寒水。念征衣未捣，佳人拂杵，有盈盈泪。

满庭芳
蜗角虚名，蝇头微利，算来著甚乾忙？事皆前定，谁弱又谁强。且趁闲身未老，须（一作尽）放我、些子疏狂。百年里，浑教是醉，三万六千场。
思量，能几许，忧愁风雨，一半相妨。又何须，抵死说短论长。幸对清风皓月，苔茵展、云幕高张。江南好，千钟美酒，一曲满庭芳。

永遇乐
天末山横，半空箫鼓，楼观高起。指点栽成，东风满院，总是新桃李。纶巾羽扇，一尊饮罢，目送断鸿千里。揽清歌、余音不断，缥缈尚萦流水。
年来自笑无情，何事犹有，多情遗思。绿鬃朱颜，匆匆拚了，却记花前醉。明年春到，重寻幽梦，应在乱莺声里。拍栏杆、斜阳转处，有谁共倚！
按：此首又见叶梦得《石林词》、《全宋词》列入存目词。

雨中花慢
邃院重帘何处，惹得多情，愁对风光。睡起酒阑花谢，蝶乱蜂忙。今夜何人，吹笙北岭，待月西厢。空怅望处，一株红杏，斜倚低墙。
羞颜易变，傍人见觉，到处被著猜防。谁信道，些儿恩爱，无限凄凉。好事若无闲阻，幽欢却是寻常。一般滋味，就中香美，除是偷尝。

雨中花慢
嫩脸羞娥因甚，化作行云，却返巫阳。但有寒灯孤枕，皓月空床。长记当初，乍谐云雨，便学鸾凰。又岂料正好、三春桃李，一夜风霜。
丹青◇画，无言无笑，看了漫结愁肠。襟袖上、犹存残黛，渐减余香。一自醉中忘了，奈何酒后思量。算应负你，枕前珠泪，万点千行。

一丛花
初春病起
今年春浅腊侵年，冰雪破春妍。东风有信无人见，露微意、柳际花边。寒夜纵长，孤衾易暖，钟鼓渐清圆。
朝来初日半衔（一作含）山，楼阁淡疏烟。游人便作寻芳计，小桃杏、应已争先。衰病少情。疏慵自放，惟爱日高眠。

三部乐
（一题作清景）
美人如月，乍见掩暮云，更增妍绝。算应无恨，安用阴晴圆缺。娇甚空只成愁（一作娇羞甚、空只成愁），待下床又懒，未语先咽。数日不来，落尽（一作成）一庭红叶。
今朝置酒强起（一作猛起置酒），问为谁减动，一分香雪。何事散花却病，维摩无疾。却低眉、惨然不答。唱金缕、一声怨切。堪折便折，且惜取、年少（一作少年）花发。

无愁可解
国工花日新作越调《解愁》，洛阳刘几伯寿闻而悦之，戏作俚语之词。天下传咏，以为几于达者，龙丘子犹笑之。此虽免乎愁，犹有所解也。若夫游于自然而托于不得已，人乐亦乐，人愁亦愁，彼且恶乎解哉？乃反其词，作《无愁可解》云。
光景百年，看便一世，生来不识愁味。问愁何处来，更开解个甚底？万事从来风过耳，何用不着心里（一作又何用、着在心里）。你唤做、展却眉头，便是达者，也则恐未。
此理，本不通言，何曾道、欢游胜如名利？便即（一作则）浑是错，不道如何即是？这里元无我与你，甚唤做、物情之外？若须待醉了，方开解时，问无酒、怎生醉？
按：此首一作陈V词，见《山谷题跋》卷九。《全宋词》列入存目词。

贺新郎
（一题作余y杭日，府僚湖中高会。群妓毕集，惟秀兰不来，营将督之再三，乃来。仆问其故，答曰：“沐浴倦卧，忽有捉门声，急起询之，乃营将催督也。整妆趋命，不觉稍迟。”时府僚有属意于兰者，见其不来，恚恨不已，云：“必有私事。”秀兰含泪力辩，而仆亦从旁冷语阴为之解，府僚终不释然也，适榴花开盛，秀兰以一枝藉手献坐中，府僚愈怒，责其不恭。秀兰进退无据，但低首垂泪而已。仆乃作一曲名《贺新郎》，令秀兰歌以侑觞，声容妙绝。府僚大悦，剧饮而罢。一题作夏景。）
乳燕飞华屋，悄无人、桐（一作槐）阴转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户，枉教人、梦断瑶台曲。又却是，风敲竹。
石榴半吐红巾蹙。待浮花浪蕊都尽，伴君幽独。v艳一枝细（一作君）看取，芳心（一作意）千重似束。又恐被、秋（一作西）风惊绿。若待（一作传）得君来向此，花前对酒不忍触。共粉泪，两簌簌。

哨遍
（一题作春词）
睡起画堂，银蒜押帘，珠幕云垂地。初雨歇，洗出碧罗天，正溶溶养花天气。一霎暖（一作时，一作晴）风回芳草，荣光浮动，卷皱银塘水。方杏靥匀酥，花须吐绣，园林排比红翠（一作翠红排比）。见乳燕、捎蝶过繁枝。忽一线、炉香逐游丝。昼永人闲，独立斜阳，晚来情味。
便乘兴携将佳丽，深入芳菲里（一作便携将佳丽，乘兴深入芳菲里）。拨胡琴语，轻拢慢捻总伶俐。看紧约罗裙，急趣（一铁趋）檀板，霓裳入破惊鸿起。颦月（一作正颦月）临眉，醉霞横脸，歌声悠扬云际。任满头、红雨落花飞，渐T鹊楼西玉蟾低。尚徘徊、未尽欢意。君看今古悠悠，浮幻（一作宦）人间世。这些百岁光阴几日，三万六千而已。醉乡路稳不妨行，但人生、要适情耳。

木兰花令
元宵似是欢游好，何况公庭民讼少。万家游赏上春台，十里神仙迷海岛。
平原不似高阳傲，促席雍容陪语笑。坐中有客最多情，不惜玉山拚醉倒。

木兰花令
经旬未识东君信，一夕薰风来解愠。红绡衣薄麦秋寒，绿绮韵低梅雨润。
瓜头绿染山光嫩，弄色金桃新傅粉。日高慵卷水晶帘，犹带春醪红玉困。

木兰花令
高平四面开雄垒，三月风光初觉媚。园中桃李使君家，城上亭台游客醉。
歌翻杨柳金尊沸，饮散凭栏无限意。云深不见玉关遥，草细山重残照里。

西江月
闻道双衔凤带，不妨单著鲛绡。夜香知与阿谁烧，怅望水沉烟袅。
云鬓风前绿卷，玉颜醉里红潮。莫教空度可怜宵，月与佳人共僚。

华清引（一作华胥引）
（一题作感旧）
平时十月幸莲（一作兰）汤，玉L琼梁。五家车马如水，珠玑满路旁。
翠华一去掩方床，独留烟树苍苍。至今清夜月，依前（一作旧）过缭墙。

苏幕遮
咏《选仙图》
暑笼晴，风解愠。雨后余清，暗袭衣裾润。一局选仙逃暑困。笑指尊前，谁向青霄近。
整金盆，轮玉笋。凤驾鸾车，谁敢争先进。重五休言升最紧。纵有碧油，到了轮堂印。

乌夜啼
（一题作寄远）
莫怪归心甚（一无甚字）速，西湖自有蛾眉。若见故人须细说，白发倍当时。
小郑非常强记，二南依旧能诗。更有鲈鱼堪切脍，儿辈莫教知。

临江仙
（一题作赠送）
诗句端（一作揣）来磨我钝，钝锥不解生。欢颜为我解冰霜。酒阑清梦觉，春草满池塘。
应念雪堂坡下老，昔年共采芸香。功成名遂早还乡。回车来过我，乔木拥千章。

临江仙
送王缄
忘却成都来十载，因君未免思量。凭将清泪洒江阳。故山知好在，孤容自悲凉。
坐上别愁君未见，归来欲断无肠。殷勤且更尽离觞。此身如传舍，何处是吾乡？

临江仙
夜到扬州，席上作。
尊酒何人怀李白，草堂遥指江东。珠帘十里卷香风。花开花谢（一作花又谢），离恨几千重。
轻舸渡江连夜到，一时惊笑衰容。语音犹自带吴侬。夜阑对酒（一作相对处，一作对酒处），依旧梦魂中。

临江仙
冬夜夜寒冰合井，画堂明月侵帏。青缸明灭照悲啼。青缸挑欲尽，粉泪`还垂。
未尽一尊先掩泪，歌声半带清悲。情声两尽莫相违。欲知肠断处，梁上暗尘飞。

临江仙
谁道东阳都瘦损，凝然点漆精神。瑶林终自隔风尘。试看披鹤氅，仍是谪仙人。
省可清言挥玉麈，真须保器全真。风流何似道家纯。不应同蜀客，惟爱卓文君。

临江仙
昨夜渡江何处宿，望中疑是秦淮。月明谁起笛中哀？多情王谢女，相逐过江来。
云雨未成还又散，思量好事难谐。凭陵急浆两相催。想伊归去后，应似我情怀。

渔家傲
送张元康（一作唐）省亲秦州（或作秦亭）
一曲阳关情几许，知君欲向秦川去。白马o貂留不住。回首处，孤城不见天霖雾。
到日长安花似雨，故关杨柳初飞絮。渐见靴刀迎夹路。谁得似，风流膝上王文度。

渔家傲
临水纵横回晚，归来转觉情怀动。梅笛烟中闻几弄。秋阴重，西山雪淡云凝冻。
美酒一杯谁与共，尊前舞雪狂歌送。腰跨金鱼旌旆拥。将何用，只堪妆点浮生梦。

定风波
重阳括杜牧之诗（一题作重阳）
与客携壶上翠微，江涵秋影雁初飞。尘世难逢开口笑，年少，菊花须插满头归。
酩酊但酬佳节了，云峤，登临不用怨斜晖。古往今来谁不老，多少，牛山何必更沾衣。

定风波
（一题作感旧）
莫怪鸳鸯绣带长，腰轻不胜舞衣裳。薄幸只贪游冶去，何处，垂杨系马恣轻狂。
花谢絮飞春又尽，堪恨，断弦尘管伴啼妆。不信归来但自看，怕见，为郎憔悴却羞郎。

定风波
咏红梅
好睡慵开莫厌迟，自怜冰脸不时宜（一作宜时）。偶作小红桃杏色，闲雅，尚余孤瘦雪霜姿。
休把闲心随物态，何事，酒生微晕沁瑶肌。诗老不知梅格在，吟咏，更看绿叶与青枝。

南乡子
（一题作有感）
冰雪透香肌，姑射仙人不似伊。濯锦江头新样锦，非宜，故着寻常淡薄衣。
暖日下重帏，春睡香凝索起迟。曼倩风流缘底事，当时，爱被西真唤作儿。

南乡子
双荔枝
天与化工知，赐得衣裳总是绯。每向华堂深处见，怜伊，两个心肠一片儿。
自小便相随，绮席歌筵不暂离。苦恨人人分拆（一作析）破，东西，怎得成双似旧时。

南乡子
集句
寒玉细凝肤（吴融），清歌一曲倒金壶（郑谷）。冶叶倡条遍相识（李商隐），争如，豆蔻花梢二月初（杜牧）。
年少即须臾（白居易），芳时偷得醉工夫（白居易）。罗帐细垂银烛背（韩），欢娱，豁得平生俊气无（杜牧）。

南乡子
集句
怅望送春杯（杜牧），渐老逢春能几回（杜甫）。花满楚城愁远别（许浑），伤怀，何况清丝急管催（刘禹锡）。
吟断望乡台（李商隐），万里归心独上来（许浑）。景物登临闲始见（杜牧），徘徊，一寸相思一雨灰（李商隐）。

南乡子
集句 
何处倚栏杆（杜牧），弦管高楼月正圆（杜牧）。胡蝶梦中家万里（崔涂），依然，老去愁来（一作悲秋）强自宽（杜甫）。
明镜借红颜（李商隐），须着人间比梦间（韩愈）。蜡烛半笼金翡翠（李商隐），更阑，绣被焚香独自眠（李商隐）。

菩萨蛮
七夕，黄州朝天门上二首（一题作新月）。
画檐初挂弯弯月，孤光未满先忧缺。遥（一作还）认玉帘钩，天孙梳洗楼。
佳人言语好，不愿求新巧。此恨固应知，愿人无别离。

菩萨蛮
（一题作七夕）
风回仙驭云开扇，更阑月堕星河转。枕上梦魂惊，晓来（一作檐）疏雨零。
相逢虽草草，长共天难老。终不羡人间，人间日（一作夜）似年。

菩萨蛮
（一题作有寄）
城隅静女何人见，先生日夜歌彤管。谁识蔡姬贤，江南顾彦先。
先生那久困，汤沐须名郡。惟有谢夫人，从来是（一作见）拟伦。

菩萨蛮
（一题作歌妓）
绣帘高卷倾城出，灯前潋滟横波溢。皓齿发清歌，春愁（一作山）入翠蛾。
凄音休怨乱，我已先肠断（一作先偷玩）。遗响下清虚（一作梅萼月窗虚），累累一串珠。

菩萨蛮
回文
落花闲院春衫薄，薄衫春院闲花落。迟日恨依依，依依恨日迟。
梦回莺舌弄，弄舌莺回梦。邮便问人羞，羞人问便邮。

菩萨蛮
（一题作夏景回文）
火云凝汗挥珠颗，颗珠挥汗凝云火。琼暖碧纱轻，轻纱碧暖琼。
晕腮嫌枕印，印枕嫌腮晕。闲照晚妆残，残妆晚照闲。

菩萨蛮
回文（一题作红梅赠别）
峤南江浅红梅小，小梅红浅江南峤。窥我向疏篱，篱疏向我窥。
老人行即到，到即行人老。离别惜残枝，枝残惜别离。

菩萨蛮
回文四时闺怨（一题作回文春闺怨，一题作四时闺怨回文，效刘十五贡父体。）
翠鬟斜幔云垂耳，耳垂云幔斜鬟翠。春晚睡昏昏，昏昏睡晚春。
细花梨雪坠，坠雪梨花细。颦浅念谁人，人谁念浅颦。

菩萨蛮
（一题作回文夏闺怨）
柳庭风静人眠昼，昼眠人静风庭柳。香汗薄衫凉，凉衫薄汗香。
手红冰腕藕，藕腕冰红手。郎笑藕丝长，长丝藕笑郎。

菩萨蛮
（一题作回文秋闺怨）
井桐（一作梧）双照新妆冷，冷妆新照双桐（一作梧）井。羞对井花秋（一作愁），秋（一作愁）花井对羞。
影孤怜夜永，永夜怜孤影。楼上不宜秋，秋宜不上楼。

菩萨蛮
雪花飞暖融香颊，颊香融暖飞花雪。欺雪任单衣，衣单任雪欺。
别时梅子结，结子梅时别。归恨不（一作归不恨）开迟，迟开恨不归（一作不恨归）。

菩萨蛮
娟娟侵鬓妆痕浅，双颦相媚弯如剪。一瞬百般宜，无论笑与啼。
酒阑思翠被，特故腾腾地。生怕促归轮，微波先注人。
按：此首《唐宋诸贤绝妙好词选》卷二作谢绛词。

菩萨蛮
咏足
涂香莫惜莲承步，长愁罗袜R波去。只见舞回风，都无行处踪。
偷穿宫样稳，并立双趺困。纤妙说应难，须从掌上看。

菩萨蛮
玉G坠耳黄金饰，轻衫罩体香罗碧。缓步困春醪，春融脸上桃。
花钿从委地，谁与郎为意。长爱月华清，此时憎月明。

 

浣溪沙
重九（一题作九月九日二首）
珠桧丝杉冷欲霜，山城歌舞助凄凉。且餐山色饮湖光。
共挽朱N留半日，强揉青蕊作重阳。不知明日为谁黄。

浣溪沙
霜鬓真堪插拒霜，京弦危柱作伊凉。暂时流转为风光。
未遣清尊空北海，莫因长笛赋山阳。金钗玉腕泻鹅黄。

浣溪沙
（一题作有感）
傅粉郎君又粉奴，莫教施粉与施朱。自然冰玉照香酥。
有客能为神女赋，凭君送与雪儿书。梦魂东去觅桑榆。

浣溪沙
咏橘
菊暗荷枯一夜霜，新苞绿叶照林光。竹篱茅舍出青黄。
香雾e人惊半破，清泉流齿怯初尝。吴姬三日手犹香。

浣溪沙
（一题作春情）
道字娇讹语（一作苦）未成，未应春阁梦多情。朝来何事绿鬟倾。
彩索身轻长趁燕，红窗睡重不闻莺。困人天气近清明。

浣溪沙
（一题作春情）
桃李溪边驻画轮，鹧鸪声里倒清尊。夕阳虽好近黄昏。
香在衣裳妆在臂，水连芳草月连云。几时（一作人）归去不销魂。

浣溪沙
（一题作荷花）
四面垂杨十里（一作顷）荷，问云何处最花多。画楼南畔夕阳过（一作和）。
天气乍凉人寂寞，光阴须得酒消磨。且来花里听笙歌。

浣溪沙
彭门送梁左藏（一题作有赠）
怪（一作惟）见眉间一点黄，诏书催发羽书忙。从教娇泪洗红妆。
上殿云霄生羽翼，论兵齿颊带风（一作冰）霜。归来衫袖有天香。

浣溪沙
送梅庭老赴上党（一作潞州）学官
门外东风雪洒裾，山头回首望三吴。不应弹铗为无鱼。
上党从来天下脊，先生元是古之儒。时平不用鲁连书。

浣溪沙
端午
轻汗微微秀碧纨，明朝端午浴芳兰。流香涨腻满晴川。
彩线轻缠红玉臂，小符斜挂绿云鬟。佳人相见一千年。

浣溪沙
（一题作感旧）
徐邈能中酒圣贤，刘伶席地幕青天。潘郎白璧为谁连。
无可奈何新白发，不如归去旧青山。恨无人借买山钱。

浣溪沙
（一题作自适）
倾盖相逢（一作看）胜白头，故山空复梦松楸。此心安处是菟裘。
卖剑买牛吾（一作真）欲老，乞浆得酒更何求。愿为同（一作辞）社（一作舍）宴春秋。

浣溪沙
（一题作寓意和前韵）
炙手无人傍屋头，萧萧晚雨脱梧楸。谁怜季子敝貂裘？
顾我已无当世望，似君须向古人求。岁寒松柏肯惊秋。

浣溪沙
（一题作即事）
画隼横江喜再游，老鱼跳槛识清讴。流年未肯付东流。
黄菊篱边无怅望，白云乡里有温柔。挽回霜鬓莫教休。

浣溪沙
（一题作端午）
入袂轻（一作飘）风不破尘，玉簪犀璧醉佳辰。一番红粉为谁新。
团扇不（一作只）堪题往事，柳（一作新）丝那解系行人。酒阑滋味似残春。

浣溪沙
（一题作新秋）
风卷珠帘自上钩，萧萧乱叶报新秋。独携纤手上高楼。
缺月向人舒窈窕，三星当户照绸缪。香生雾e见纤柔。

浣溪沙
玄真子《渔父》词极清丽，恨其曲度不传，故加数语，令以《浣溪沙》歌之。
西塞山边白鹭飞，散花洲外片帆微。桃花流水鳜鱼肥。
自庇一身青O笠，相随到处绿蓑衣。斜风细雨不须归。
按：此词又见黄庭坚《山谷词》。

浣溪沙
方响
花满银塘水漫流，犀槌玉板奏凉州。顺风环佩过秦楼。
远汉碧云经漠漠，今宵人在鹊桥头。一声敲彻绛河秋。

浣溪沙
几共查梨到雪霜，一经题品便生光。木奴何处避雌黄。
北客有来初未识，南金无价喜新尝。含滋嚼句齿牙香。

浣溪沙
山色横侵蘸晕霞，湘川风静吐寒花。远林屋散尚啼鸦。
梦到故园多少路，酒醒南望隔天涯。月明千里照平沙。

浣溪沙
重阳
晚菊花前敛翠蛾，祷ù酒缓声歌。柳枝团扇别离多。
拥髻凄凉论旧事，曾随织女度银梭。当年今夕奈愁何。

浣溪沙
风压轻云贴水飞，乍晴池馆燕争泥。沈郎多病不胜衣。
沙上不闻鸿雁信，竹间时听鹧鸪啼。此情惟有落花知。
按：此首一作财唐中主李Z词。

南歌子
（一题作晚春）
日薄花房绽，风和麦浪轻。夜来微雨洗郊s，正是一年春好、近清明。
已改煎茶火，犹调入粥饧。使君高会有余清，此乐无声无味、最难名。

南歌子
（一题作《冷斋夜话》：“东坡镇钱塘，无日不在西湖。尝携妓谒大通禅师，大通愠形于色。东坡作长短句，令妓歌之。”）
师唱谁家曲，宗风嗣阿谁？借君拍板与门槌，我也逢场作戏、莫相（一作不须）疑。
溪女方偷眼，山僧莫皱（一作眨）眉。却愁（一作嫌）弥勒下生迟，不见老（一作阿）婆三五、少年时。

南歌子
（一师作暮春）
紫陌寻春去，红尘拂面来。无人不道看花回，惟见石榴新蕊、一枝开。
冰簟堆云髻，金尊滟玉醅。绿阴青子莫相催，留取红巾千点、照池台。

南歌子
（一题作有感）
笑怕蔷薇I，行忧宝瑟僵。美人依约在西厢，祗恐暗中迷路、认余香。
午夜风翻幔，三更月到床。簟纹如水玉肌凉，何物与侬归去、有残妆。

南歌子
（一题作感旧）
寸恨谁云短，绵绵岂易裁。半年眉绿未曾开，明月好风闲处、是人猜。
春雨消残冻，温风到冷灰。尊前一曲（一作舞雪）为谁回（一作哉），留取曲终一拍、待君来。

南歌子
楚守周豫出舞鬟（一下有因作二首赠之六字）
绀绾双蟠髻，云小偃巾。轻盈红脸小腰身，叠鼓忽催花拍、斗精神。
空阔轻红歇，风和约柳春。蓬山才调更（一作最）清新。胜似缠头千锦、共藏珍。

南歌子
琥珀装腰佩，龙香入领巾。只应飞燕是前身，共看剥葱纤手、舞凝神。
柳絮风前转，梅花雪里春。鸳鸯翡翠两争新，但得周郎一顾、胜珠珍。

南歌子
（一题作舞妓）
云鬓裁新绿，霞衣曳晓红。待歌凝立翠筵中，一朵彩云何事、下巫峰。
趁拍鸾飞镜，回身燕漾空。莫翻红袖过帘栊，怕被杨花句引、嫁东风。

南歌子
见说东园好，能消北客愁。虽非吾土且登楼，行尽江南南岸、此淹留。
短日明枫缬，清霜暗菊球。流年回首付东流，凭仗挽回潘鬓、莫教秋。

江城子
银涛无际卷蓬瀛。落霞明，暮云平。曾见青鸾，紫凤下层城。二十五弦弹不尽，空感慨，惜离情。
苍梧烟水断归程。卷霓旌，为谁迎。空有千红，流泪寄幽贞。舞罢鱼龙海晚，千古恨，入江声。
按：此首又见叶梦得《石林词》。《全宋词》列入存目词。

江城子
墨云拖雨过西楼。水东流，晚烟收。柳外残阳，回照动帘钩。今夜巫山真个好，花未落，酒新N。
美人微笑转星眸。月华羞，捧金瓯。歌扇萦风，吹散一春愁。试问江南诸伴侣，谁似我，醉扬州。

江城子
腻红匀脸衬檀唇。晚妆新，暗伤春。手捻花枝，谁会两眉颦。连理带头双◇◇，留待与、个中人。
淡烟笼月绣帘阴。画堂深，夜沉沉。谁道◇◇，◇系得人心。一自绿窗偷见后，便憔悴、到如今。

蝶恋花
（一题作春景）
花褪残红青杏小。燕子飞（一作来）时，绿水人家绕（一作晓）。枝上柳绵吹又少，天涯何处无芳草。
墙里秋千墙外道。墙外行人，墙里佳人笑。笑渐不闻声渐悄，多情却被无情恼。

蝶恋花
代人赠别（一题作佳人）
一颗樱桃樊素口。不要（一作爱）黄金，只要（一作爱）人长久。学画鸦儿犹未就，眉间（一作尖）已作伤春皱。
扑蝶西园随伴走。花落花开，渐解相思瘦。破镜重来（一作圆）人在否，章台折尽青青柳。

蝶恋花
（一题作离别）
春事阑珊芳草歇。客里风光，又过清明节。小院黄昏人忆别，落红处处闻啼`。
咫尺江山分楚越。目断魂销，应是音尘绝。梦破五更心欲折，角声吹落梅花月。

蝶恋花
同安君生日放鱼，取《金光明经》救鱼事。
泛泛东风初破五。江柳微黄，万万千千缕。佳气郁葱来绣户，当年江上生奇女。
一盏寿觞谁与举。三个明珠，膝上王文度。放尽穷鳞看圉圉，天公为下曼陀雨。

蝶恋花
记得画屏初会遇。好梦惊回，望断高唐路。燕子双飞来又去，纱窗几度春光暮。
那日绣帘相见处。低眼佯行，笑整香云缕。敛尽春山羞不语，人前深意难轻诉。

蝶恋花
昨夜秋风来万里。月上屏帏，冷透人衣袂。有客抱衾愁不寐，那堪玉漏长如岁。
a舍留连归计未。梦断魂销，一枕相思泪。衣带渐宽无别意，新书报我添憔悴。

蝶恋花
玉枕冰寒消暑气。碧簟纱厨，向午朦胧睡。莺舌惺忪如会意，无端画扇惊飞起。
雨后初凉生水际。人面桃花，的的遥相似。眼看红芳犹抱蕊，丛中已结新莲子。
按：此首又见晏殊《珠玉词》。《全宋词》列入存目词。

蝶恋花
雨霰疏疏经泼火。巷陌秋千，犹未清明过。杏子梢头香蕾破，淡红褪白胭脂稹
苦被多情相折挫。病绪厌厌，浑似年时个。绕遍回廊还独坐，月笼云暗重门锁。

蝶恋花
蝶懒莺慵春过半。花落狂风，小院残红满。午醉未醒红日晚，黄昏帘幕无人卷。
云鬓松眉黛浅。总是愁媒，欲诉谁消遣。未信此情难系绊，杨花犹有东风管。



减字木兰花
（一题作寓意）
云鬟倾倒，醉倚栏杆风月好。凭仗相扶，误入仙家碧玉壶。
连天衰草，下（一作不）走湖南西去道。一舸姑苏，便逐鸱夷去得无？

减字木兰花
西湖食荔枝
闽溪珍献，过海云帆来似箭。玉座金盘，不贡奇葩四百年。
轻红酽（一作酿）白，雅称佳人纤手擘。骨细肌香，恰是（一作似）当年十八娘。

减字木兰花
送赵令晦之
春光亭下，流水如今何在也。岁月如梭，白首相看拟奈何。
故人重见，世事年来千万变。官况阑珊，惭愧青松守岁寒。

减字木兰花
（一题作得书）
晓来风细，不会鹊声来报喜。却羡寒梅，先觉春风一夜来。
香笺一纸，写尽回纹（一作文）机上意。欲卷重开，读遍千回与万回。

减字木兰花
（一题作送别）
天台旧路，应恨刘郎来又去。别酒频倾，忍听阳关第四声。
刘郎未老，怀恋仙乡重得到。只恐因循，不见而（一作如）今劝酒人。

减字木兰花
（一题作赠小鬟琵琶）
琵琶绝艺，年纪都来十一二（一作才十二）。拨弄（一作试抹）幺弦，未解将心指下传。
主人嗔小，欲向春（一作东）风先醉倒（一作拟向尊前拚醉倒）。已属君家，且更从容等待他。

减字木兰花
雪
云（一作雪）容皓白，破晓玉英纷似织。风力无端，欲学杨花更耐寒。
相如未老，梁苑犹能陪俊少。莫惹闲愁，且折江梅上小楼。

减字木兰花
玉房金蕊，宜在玉人纤手里。淡月朦胧，更有微微弄袖风。
温香熟美，醉慢（一作幔）云鬟垂两耳。多谢春工，不是花红是玉红。

减字木兰花
以大琉璃杯劝王仲翁
海南奇宝，铸出团团如栲栳。曾到昆仑，乞得山头玉女盆。
绛州王老，百岁痴顽推不倒。海口如门，一派黄流已电奔。

减字木兰花
琴
神闲意定，万籁收声天地静。玉指冰弦，未动宫商意已传。
悲风流水，写出寥寥千古意。归去无眠，一夜余音在耳边。

减字木兰花
银筝旋品，不用缠头千尺锦。妙思如泉，一洗闲愁十五年。
为公少止，起舞属公公莫起。风里银山，摆撼鱼龙我自闲。

减字木兰花
莺初解语，最是一年春好处。微雨如酥，草色遥看近却无。
休辞醉倒，花不看开人易老。莫待春回，颠倒红英间绿苔。

减字木兰花
江南游女，问我何年归得去。雨细风微，两足如霜挽衣。
江亭夜语，喜见京华新样舞。莲步轻飞，迁客今朝始是归。

行香子
茶词
绮席才终，欢意犹浓。酒阑时、高兴无穷。共夸君赐，初拆臣封。看分香饼，黄金缕，密云龙。
斗赢一水，功敌千钟。觉凉生、两腋清风。暂留红袖，少却纱笼。放笙歌散，庭馆静，略从容。

行香子
（一题作寓意）
三入承明，四至九卿。问儒（一作书）生、何辱何荣。金张七叶，纨绮貂缨。无汗马事，不献赋，不明经。
成都卜肆，寄寞君平。郑子真、岩谷躬耕。寒灰炙手，人重人轻。除竺乾学，得无念，得无名。

行香子
（一题作述怀）
清夜无尘，月色如银。酒斟时、须满十分。浮名浮利，虚（一作休）苦劳神。叹隙中驹，石中火，梦中身。
虽抱文章，开口谁亲。且陶陶、乐尽天真。几时归去，作个闲人。对一张琴，一壶酒，一溪云。

行香子
病起小集（一题作秋兴）
昨（一作凉）夜霜风，先入梧桐。浑无处、回避衰容。问公何事，不语书空。但一回醉，一回病，一回慵。
朝（一作秋）来庭下，飞英如霰（一作光阴如箭），似无言、有意催（一作伤）侬。都将万事，付与千钟。任酒花白，眼花乱，烛花红。

点绛唇
闲倚胡床，庾公楼外峰千朵。与谁同坐，明月清风我。
别乘一来，有唱应须和。还知麽，自从添个，风月平分破。

点绛唇
红杏飘香，柳含烟翠拖轻缕。水边朱户，尽卷黄昏雨。
烛影摇风，一枕伤春绪。归不去，凤楼何处，芳草迷归路。
按：此首又见贺铸《东山词》。

皂罗特髻
采菱拾翠，算似此佳名，阿谁消得。采菱拾翠，称使君知客。千金买、采菱拾翠，更罗裙、满把珍（一作真）珠结。采菱拾翠，正髻鬟初合。
真个采菱拾翠，但深怜轻拍。一双子（一作手），采菱拾翠，绣衾下、抱著俱香滑。采菱拾翠，待到京寻觅。

点绛唇
醉漾轻舟，信流引到花深处。尘缘相误，无计花间住。
烟水茫茫，千里斜阳暮。山无数，乱红如雨，不记来时路。

点绛唇
离恨
月转乌啼，画堂宫徵生离恨。美人愁闷，不管罗衣褪。
清泪斑斑，挥断柔肠寸。嗔人问，背灯偷，拭尽残妆粉。
按：以上二首又见秦观《淮海居士长短句》卷下。

虞美人
（一题作琵琶）
定场贺老今何在，几度新声改。怨（一作新）声坐使旧声阑，俗耳只知繁手不须弹。
断弦试问谁能晓，七岁文姬小。试教弹作辊雷声，应有开元遗老泪纵横。

虞美人
落花已作风前舞，又送黄昏雨。晓来庭院半残红，惟有游丝千丈袅晴空。
殷勤花下重携手，更尽杯中酒。美人不用敛歌眉，我亦多情无奈酒阑时。
按：此首又见叶梦得《石林词》。《全宋词》列入存目词。

虞美人
冰肌自是生来瘦，那更分飞后。日长廉幕望黄昏，及至黄昏时候转销魂。
君还知道相思苦，怎忍抛奴去。不辞迢递过关山，只恐别郎容易见郎难。

虞美人
深深庭院清明过，桃李初红破。柳丝搭在玉栏杆，帘外潇潇微雨做轻寒。
晚晴台榭增明媚，已拚花前醉。更阑人静月侵廊，独自行来行去好思量。

虞美人
持杯遥劝天边月，愿月圆无缺。持杯复更劝花枝，且愿花枝长在莫离披。
持杯月下花前醉，休问荣枯事。此欢能有几人知，对酒逢花不饮待何时。

如梦令
（一题作寄黄州杨使君二首，公时在翰苑。一题作有寄。）
为向东坡传语，人在玉（上及画）堂深处。别后有谁来，雪压小桥无路。归去，归去，江上一犁春雨。

如梦令
（一题作春思）
手种堂前桃李，无限绿阴青子。帘外百舌儿，惊（一儿唤）起五更春睡。居士，居士，莫忘小桥流水。

如梦令
题淮山楼
城上层楼叠t，城下清淮古汴。举手揖吴云，人与暮天俱远。魂断，魂断，后夜松江月满。

阮郎归
（一题作初夏）
绿槐高柳咽新蝉，薰风初入弦。碧纱窗下水沉烟，棋声惊昼眠。
微雨过，小荷翻，榴花开欲然。玉盆纤手弄清泉，琼珠碎却（一作又）圆。

阮郎归
梅花（一题作集句梅花）
暗香浮动月黄昏，堂前一树春。东风何事入西邻，儿家常闭门。
雪肌冷，玉容真，香腮粉未匀。折花欲寄岭（一作陇）头人，江南日暮春（一作云）。

诉衷情
（一题作海棠）
海棠珠缀一重重，清晓近帘栊。胭脂谁与匀淡，偏向脸边浓。
看叶嫩，惜花红，意无穷。如花似叶，岁岁年年，共占（一作占取）春风。
按：此首又见晏殊《珠玉词》。

诉衷情
（一题作琵琶女）
小莲初上琵琶弦，弹破碧云天。分明绣阁幽恨，都向曲中传。
肤莹玉，鬓梳蝉，绮窗前。素娥今夜，故故随人，似斗婵娟。

谒金门
（一题作秋夜）
秋帷里，长漏伴人无寐。低玉枕凉轻绣被，一番秋气味。
晓色又侵窗纸，窗外鸡声初起。声断几声还到耳，已明声未已。

谒金门
（一题作秋兴）
秋池阁，风傍晓庭帘幕。霜叶未衰吹未落，半惊鸦喜鹊。
自笑浮名情薄，似（一无似字）与世人疏略。一片懒心双懒脚，好教闲处著。

谒金门
（一题作秋感）
今夜雨，断送一年残暑。坐听潮声来别浦，月明（一作明朝）何处去。
孤负金尊绿醑，来岁今宵圆否。酒醒梦回愁几许，夜阑还独语。

好事近
烟外倚危楼，初见远灯明灭。却跨玉虹归去，看洞天星月。
当时张范风流在，况一尊浮雪。莫问世间何事，与剑头微伞

天仙子
走马探（一作采）花花发未，人与化工俱不易。千回来绕百回看，蜂作婢，莺为使，谷雨清明空屈指。
白发卢郎情未已，一夜剪刀收玉蕊。尊前还对断肠红，人有泪，花无意，明日酒醒应满地。

翻香令
金炉犹暖麝煤残，惜香更（一作爱）把宝钗翻。重闻处（一作匀），余熏在，这一番（一作般）、气味胜从前。
背人偷盖小蓬（一作重）山，更将沉水暗（一作与）同然。且图得，氤氲久（一作又），为情深、嫌怕断头烟。

桃源忆故人（一作虞美人影）
（一题作暮春）
华胥梦断人何处，听得莺啼红树。几点蔷薇香雨，寂寞闲庭户。
暖风不解留花住，片片著人无数。楼上望春归去，芳草迷归路。

调笑令
效韦应物体
渔父，渔父，江上微风细雨。青蓑黄m裳衣，红酒白鱼暮归。归暮，归暮，长笛一声何处。

调笑令
归雁，归雁，饮啄江南南岸。将飞却下盘桓（一作旋），塞外春来苦寒。寒苦，寒苦，落荇欲生且住。
按：以上二首又见苏辙《栾城集》卷十三。

荷花媚
（一题作荷花）
霞苞电（一作霓，一作露）荷碧，天然地、别是风流标格。重重青盖下，千娇照水，好红红白白。
每怅（一作恨）望、明月清风夜，甚低迷不语，夭邪无力。终须放、船儿去，清香深处住，看伊颜色。（末二句一作清香深处，任看伊颜色。）

占春芳
红杏了，夭桃尽，独自占春芳。不比人间兰麝，自然透骨生香。
对酒莫相忘，似佳人、兼合明光。只忧长笛吹花落，除是宁王。

一斛珠
洛城春晚，垂杨乱掩红楼半。小池轻浪纹如篆，烛下花前，曾醉离歌宴。
自惜风流雨散，关山有限情无限。待君重见寻芳伴，
为说相思，目断西楼燕。

意难忘
（一题作妓馆）
花拥鸳房。记驼（一作）肩髻小，约鬓眉长。轻身翻燕舞，低语啭莺簧。向夜阑、歌翻郢曲，带换韩香。
别来音信难将。似云收楚峡，雨散巫阳。相逢情有在，不语意难量。些个事、断人肠，怎禁得j惶。待与伊、移根换叶，试又何妨。
按：此首又见程垓《书舟词》。《全宋词》列放存目词。 
 

醉落魄
述怀
醉醒醒醉，凭君会取这滋味。浓斟琥珀香浮蚁。一到愁肠，别有阳春意。
须将幕席为天地，歌前起舞花前睡。从他落魄陶陶里。犹胜醒醒，惹得闲憔悴。
按：黄庭坚《醉落魄》词序云：疑是王仲甫作。

千秋岁
次韵少游
岛边天外，未老身先退。珠泪溅，丹衷碎。声摇苍玉佩，色重黄金带。一万里，斜阳正与长安对。
道远谁云会，罪大天能盖。君命重，臣节在。新恩犹可觊，旧学终难改。吾已矣，乘桴且恁浮於海。
按：此首见《能改斋漫录》卷十七。

减字木兰花
凭谁妙笔，横扫素缣三百尺。天下应无，此是钱塘湖上图。（苏轼）
一般奇绝，云淡天高秋夜月。费尽丹青，只这些儿画不成。（仲殊）
按：此首见《苕溪渔隐丛话》后集卷三十七旧《古今词话》。又按：《苕溪渔隐丛话》后集卷三十七另引《复斋漫录》云上半阕乃刘泾所作，并以《古今词话》为非。

菩萨蛮
湿云不动溪桥冷，嫩寒初透东风影。桥下水声长，一枝和月香。
人怜花似旧，花比人应瘦。莫凭小栏杆，夜深花正寒。
按：此首见《全芳备祖》前集卷一梅花门。又见朱淑真《断肠词》。

踏青游
◇火初晴，绿遍禁池芳草。斗锦绣、火城驰道。踏青游，拾翠惜，袜罗弓小。莲步袅。腰支佩兰经妙。行过上林春好。
今困天涯，何限旧情相恼。念摇落、玉京寒早。任刘郎、目断蓬山难到。仙梦杳，良宵又过了。楼台万家清晓。
按：此首见《全芳备祖》后集卷十草门。

阮郎归
歌停檀板舞停鸾，高阳饮兴阑。兽烟喷尽玉壶干，香分小凤团。
雪浪浅，露珠圆，捧瓯春笋寒。绛纱笼下跃金鞍，归时人倚栏。
按：此首又见黄庭坚《豫章黄先生词》。别又误作张先词，见《张子野词》卷一。

西江月
咏梅
马趁香微路远，沙笼月淡烟斜。渡波清彻映妍华，倒绿枝寒凤挂。
挂凤寒枝绿倒，华姘映彻清波。渡斜烟淡月笼沙，远路微香趁马。
按：此首见《回文类聚》卷四。

踏莎行
山秀芙蓉，溪明罨画。真游洞穴沧波下。临风慨想斩蛟灵，长桥千载犹横跨。
解佩投簪，求田问舍。黄鸡白酒渔樵社。元龙非复少时豪，耳根洗尽功名话。
按：此首见《咸淳毗陵志》卷二十三，又见明沈敕《荆溪外纪》卷十二。别又作贺铸词，见《东山词》卷上。

踏莎行
这个秃奴，修行忒煞。云山顶上空持戒。一从迷恋玉楼人，鹑衣百结浑无奈。
毒手伤人，花容粉碎。空空色色今何在。臂间刺道若相思，这回还了相思债。
按：此首见《事林广记》癸集卷十三。此书所载多出附会或虚构，此词或非苏轼作。

鹧鸪天
佳人
罗带双垂画不成，人娇态最轻盈。酥胸斜抱天边月，玉手轻弹水面冰。
无限事，许多情，四弦丝竹苦丁宁，饶君拨尽相思调，待听梧桐叶落声。
按：此首见《词林万选》卷四。

西江月
佳人
碧雾轻笼两凤，寒烟淡拂双鸦。为谁流睇不归家，错认门前过马。
有意偷回笑眼，无言强整衣纱。刘郎一见武陵花。从此春心荡也。
按：此首见杨金本《草堂诗余》后集卷上。又按：以上二首疑非苏轼作。

失调名
高安更过几重山。

又
过湖携手屡沾襟。
按：以上见《雪山集》卷七《东坡先生祠堂记》。

又
谁教幽梦里，插他花。
按：此见翁方纲《苏诗补注》卷二引施注苏诗。

又
上元词
拚沉醉、金荷须满。怕年年此际，催归禁Z，侍黄柑宴。
按：此见《岁时广记》卷十一。

又
寂寂珠帘蛛网满。
按：此见《新注断肠诗集》卷一。

又
唤起离情，慵推孤枕。
按：此见同上书卷五。

又
山头望，波光泼眼。
按：此见同上书卷八。

又
揭起裙儿，一阵油盐酱醋香。
按：此见《南村辍耕录》卷十五。

定风波
闲卧藤床观社柳。
按：此见《新注断肠诗集》卷二。

又
子瞻书困点新茶。
按：此见同上书卷四。

 
