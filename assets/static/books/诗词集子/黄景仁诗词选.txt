黄景仁（1749～1783）清代诗人。字汉镛，一字仲则，号鹿菲子，阳湖（今江苏省常州市）人。四岁而孤，家境清贫，少年时即负诗名，为谋生计，曾四方奔波。一生怀才不遇，穷困潦倒，后授县丞，未及补官即在贫病交加中客死他乡，年仅35岁。诗负盛名，为“毗陵七子”之一。诗学李白，所作多抒发穷愁不遇、寂寞凄怆之情怀，也有愤世嫉俗的篇章。七言诗极有特色。亦能词。著有《两当轩全集》。

北宋诗人黄庭坚的后裔。4岁丧父,16岁应童子试，三千人中名列第一,17岁补博士弟子员,但从此屡应乡试都不中。乾隆三十三年(1768)，黄景仁20岁时即开始浪游浙江、安徽、江西、湖南等地。曾在湖南按察使王太岳、太平知府沈业富、安徽学政朱筠幕中为客。在朱筠幕，于采石矶的太白楼宴会上即席所赋《笥河先生偕宴太白楼醉中作歌》诗传诵一时。乾隆四十年(1775)，27岁时赴北京，次年应乾隆帝东巡召试取二等，授武英殿书签官。33岁时，游西安，客陕西巡抚毕沅幕。明年回京师，为候补丞，未补官。乾隆四十八年(1783)，黄景仁35岁，为债家所迫，抱病再赴西安，至山西解州运城，病逝于河东盐运使沈业富官署中。
--------------------------------------------------------------------------------

杂感

仙佛茫茫两未成，只知独夜不平鸣。
风蓬飘尽悲歌气，泥絮沾来薄幸名。
十有九人堪白眼，百无―用是书生。
莫因诗卷愁成谶，春鸟秋虫自作声。

绮怀（十六首选一）

露槛星房各悄然，江湖秋枕当游仙；
有情皓月怜孤影，无赖闲花照独眠。
结束铅华归少作，屏除丝竹人中年。
茫茫来日愁如海，寄语羲和快著鞭

圈虎行

都门岁首陈百技，鱼龙怪兽罕不备；
何物市上游手儿，役使山君作儿戏。
初舁虎圈来广场，倾城观者如堵墙；
四周立栅牵虎出，毛拳耳戢气不扬。
先撩虎须虎犹帖，以卓地虎人立；
人呼虎吼声如雷，牙爪丛中奋身入。
虎口呀开大如牛，人转从容探以手；
更脱头颅抵虎口，以头饲虎虎不受，
虎舌舐人如舐毂。忽按虎脊叱使行，
虎便逡巡绕阑走。
翻身踞地蹴冻尘，挥身抖开花锦茵；
盘回舞势学胡旋，似张虎威实媚人；
少焉仰卧若佯死，投之以肉霍然起；
观者一笑争醵钱，人既得钱虎摇尾。
仍驱入圈负以趋，此间乐亦忘山居。
依人虎任人颐使，伴虎人皆虎唾余。
我观此状气消沮：嗟尔斑奴亦何苦！
不能决蹯尔不智，不能破槛尔不武。
此曹一生衣食汝，
彼岂有力如中黄，复似梁鸯能喜怒。
汝得残餐究奚补？伥鬼羞颜亦更主；
旧山同伴倘相逢，笑尔行藏不如鼠。

少年行

男儿作健向沙场，自爱登台不望乡。
太白高高天尺五，宝刀明月共辉光。

安庆客舍

月斜东壁影虚龛，枕簟清秋梦正酣。
一样梦醒听络纬，今宵江北昨江南。

癸巳除夕偶成

其一

千家笑语漏迟迟，忧患潜从物外知。
悄立市桥人不识，一星如月看多时。

其二

年年此夕费吟呻，儿女灯前窃笑频。
汝辈何知吾自悔，枉抛心力作诗人。

将之京师杂别（六首选―）

翩与归鸿共北征，登山临水黯愁生。
江南草长莺飞日，游子离邦去里情。
五夜壮心悲伏枥，百年左计负躬耕。
自嫌诗少幽燕气，故作冰天跃马行。

都门秋思（四首选二）

其一

五剧车声隐若雷，北邙惟见冢千堆。
夕阳劝客登楼去，山色将秋绕郭来。
寒甚更无修竹倚，愁多思买白杨栽。
全家都在风声里，九月衣裳未剪裁。

其二

侧身人海叹栖迟，浪说文章擅色丝。
倦客马卿谁买赋，诸生何武漫称诗。
一梳霜冷慈亲发，半甑尘凝病妇炊。
寄语绕枝乌鹊道：天寒休傍最高枝。

春兴

夜来风雨梦难成，是处溪头听卖饧。
怪底桃花半零落，江村明日是清明。

卖花声・立春

独饮对辛盘，愁上眉弯。楼窗今夜且休关。前度落红流到海，燕子衔还。 
书贴更簪欢，旧例都删。到时风雪满千山。年去年来常不老，春比人顽。

丑奴儿慢・春日

日日登楼，一日换一番春色，者似卷如流春日，谁道迟迟？
一片野风吹草，草背白烟飞。颓墙左侧，小桃放了，没个人知。 
徘徊花下，分明记得，三五年时。是何人。挑将竹泪，黏上空枝。
请试低头，影儿憔悴浸春池。此间深处，是伊归路，莫惹相思。

贺新郎

太白墓，和稚存韵

何事催人老？是几处、残山剩水，闲凭闲吊。此是青莲埋骨地，宅近谢家之x。
总一样，文人宿草。只为先生名在上，问青天，有句何能好？打一幅，思君稿。 
梦中昨来逢君笑。把千年、蓬莱清浅，旧游相告。更问后来谁似我，我道：才如君少。
有亦是，寒郊瘦岛。语罢看君长揖去，顿身轻、一叶如飞鸟。残梦醒，鸡鸣了。


--------------------------------------------------------------------------------
