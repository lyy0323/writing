卷一
§1. 甘州
余少识刘梅史于武昌，不见且二十年。辛亥余为淮南盐官，梅史自吴来访，秋窗话旧，清泪盈睫，其漂泊更不余若也。
怪西风偏聚断肠人，相逢又天涯。似晴空堕叶，偶随寒雁，吹集平沙。尘世几番蕉鹿，春梦冷窗纱。一夜巴山雨，双鬓都华。　　笑指江边黄鹤，问楼头明月，今为谁斜。共飘零千里，燕子尚无家。且休卖、珊瑚宝i，看青衫、写恨入琵琶。同怀感，把悲秋泪，弹上芦花。

§2. 东风第一枝
雀谇晴檐，蝇苏冻纸，严霜忽作轻暖。锦貂才近熏炉，凤律暗移翠管。寻春无处，但日日、春痕偷展。恰引起、千丈愁思，添似绣床金线。　　云影薄、画帘乍卷。山意冷、瘦筇又懒。几多酿雪楼台，豫涤熨寒酒盏。梅魂知否，怕迤逦、年华将换。待借他、一缕东风，悄把万花吹转。

§3. 一萼红
清明前一日，偕周莲伯散步城北，红日已西，乃至虹桥，复买小舟过桃花庵、莲性寺，烟水凄然，游人绝少，共溯洄者渔船三两而已。
趁春晴。步前汀未晚，舟小蹙波行。抱树溪弯，眠沙石老，芳草随意青青。乍惊起、闲鸥短梦，伴落日、三两棹歌声。水曲豪筝，柳阴丛笛，那处重听。　　多少夕阳楼台，倚阑干不见，空见流莺。萤苑星繁，虹桥月艳，还记玉辇曾经。自湖上、游仙事杳，问桃花、又过几清明。剩取凄烟楚雨，愁画芜城。

§4. 谒金门
人未起。桐影暗移窗纸。隔夜酒香添睡美。鹊声春梦里。　　妆罢小屏独倚。风定柳花到地。欲拾断红怜素指。卷帘呼燕子。

§5. 扫花游
点波细雨，乍泥住归人，便迟春信。布帆漫整。满空江化酒，别筵花韵。数遍邮签，也怕莺期未准。雁程紧。试悄向故园，先探芳讯。　　归梦今夜稳。奈湿雾蒙蒙，画楼难认。野梅瘦损。为凄吟、客里剩红销尽。堕水流香，又把孤蓬暗引。醉乡近。压春潮、一船幽恨。

§6. 木兰花慢?江行晚过北固山
泊秦淮雨霁，又灯火、送归船。正树拥云昏，星垂野阔，暝色浮天。芦边。夜潮骤起，晕波心、月影荡江圆。梦醒谁歌楚些？泠泠霜激哀弦。　　婵娟。不语对愁眠。往事恨难捐。看莽莽南徐，苍苍北固，如此山川。钩连。更无铁锁，任排空、樯橹自回旋。寂寞鱼龙睡稳，伤心付与秋烟。

§7. 琐窗寒
荒江晚泊，清寒送秋，记去年款红轩茗话，正此时也。
细竹通凉，疏苔媚雨，晓帘慵卷。窥花隔座，镜里暗传娇眼。最怜他、伤春未工，画眉错问愁深浅。甚妆楼一霎，西风如叶，梦云吹散。　　重见。羞郎面。但恨指吴山，断霞沉晚。扁舟暝宿，冷月稀星孤伴。绕空江、芦花夜明，去鸿影淡烟岫远。又寒莎、两岸鸣虫，絮语惊秋换。

§8. 浪淘沙
云气压虚阑。青失遥山。雨丝风片一番番。上巳清明都过了，只是春寒。　　花发已无端。何况花残？飞来蝴蝶又成团。明日朱楼人睡起，莫卷帘看。

§9. 渡江云
春明再到，人事都非，崔护萧郎，一时同感。
燕泥衔杏雨，炉熏隐篆，朱户昼帧０氪八捎八椋小语分茶，日暖唤青禽。羊车再到，那不见、招手楼阴。空自踏、落花归去，消歇酒杯心。　　沉吟。红墙几尺，远过蓬山，更难通鱼锦。换尽了、陌头柳色，愁满罗襟。梦中常订重逢约，甚隔帘、翻怕相寻。门又掩、碧桃一树春深。

§10. 绮罗香?寒菜
晓露荒园，斜阳破寺，十亩声啼遍。倦绿无多，生意井阑西畔。绕槿篱、蝶影还飞，近麦陇、马蹄偏贱。怪年年、冷逐蓬蒿，闭门秋老壮心懒。　　齑盐滋味最好，记伴西风信里，莼羹菰饭。笠影鸦锄，因甚故乡归晚。待青玉、一瓮春深，剩黄叶、半畦霜浅。认挑灯、细雨山家，客来寒夜剪。


卷二
§1. 琐窗寒
岁聿云暮，舟行苦寒，拥衾酌酒，感吟成调。
枯桕团鸦，荒芦聚鸭，淡阴催暝。云垂贴水，波暗更无星影。涌平沙、寒潮夜生，布帆一霎江风劲。正嘹空断雁，趁船斜去，酒边愁听。　　重省。欢游境。记借舫移花，试泉分茗。西洲再过，可奈鸥乡人醒。掩霜篷、残灯自挑，半床翠被支峭冷。任秋窗、梦绕疏苹，隔浦寻烟艇。

§2. 虞美人
水晶帘卷澄浓雾。夜静凉生树。病来身似瘦梧桐。觉道一枝一叶怕秋风。　　银潢何日销兵气。剑指寒星碎。遥凭南斗望京华。忘却满身清露在天涯。

§3. 甘州
洪彦先与秦淮女子有桃叶渡江之约，未果而金陵陷，不可寻问矣。彦先哀之，为赋此解。
悔年时刻意学伤春，东风柳花颠。绕红阑是水，清波照影，镜拥双鸾。击楫桃根何处，团扇误婵娟。梦醒还疑梦，此恨绵绵。　　休记银屏朱阁，便江山如画，今落谁边。倚斜阳弹泪，一例吊秋烟。待低拜、青溪夜月，问何时、重为玉人圆？长怀感，有相思血，都化啼鹃。

§4. 淡黄柳
扬州兵后，平山诸园皆成榛莽。为赋数词，以寄哀怨。诒园索稿，作此谢之，悲从中来，更不能已。
寒枝病叶，惊定痴魂结。小管吹香愁叠叠。写遍残山剩水，都是春风杜鹃血。　　自离别。清游更消歇。忍重唱、旧明月。怕伤心、又惹啼莺说。十里平山，梦中曾去，唯有桃花似雪。

§5. 无闷
花外东风，吹过断桥，香到春山袖底。甚晚径余寒，画阑犹倚。应是怜春欲去，看万点、飞红斜阳里。冶游散后，深深胡蝶，绿烟垂地。　　憔悴。更无计。聚镜角愁痕，远山眉意。教燕子休归，小窗须闭。只有杨花未醒，化一缕、春痕随流水。怕片霎、残梦溪西，又听倦莺啼起。

§6. 忆秦娥
垂杨陌。绿阴蘸水烟痕湿。烟痕湿。一湾城影，画桥双笛。　　桃花岸上人如织。流莺久住都相识。都相识。斜阳船去，半湖春碧。

§7. 尉迟杯
春暮别褚又梅、金丽生，秋始相见。余又将出游，用美成韵留别。
河堤路。正下马、晓日笼高树。遥山隐隐云横，知是轻帆归处。长亭燕子，偏不许、春光别南浦。听歌声、唱到将离，悄衔花瓣飞去。　　还记水曲吹笙，频呼酒江船，胜友星聚。旧日垂杨都消瘦，谁更约、东风对舞。今宵又、芦根系缆，暗潮涌、霜寒闻雁语。怕孤篷、雨湿疏灯，醉中犹唤鸥侣。

§8. 法曲献仙音
天气乍秋，微凉生夕，怀周莲伯。
云薄铺凉，露轻月，帘挂碧天秋浅。倚鹤琴闲，照萤灯瘦，依依梦随蕉扇。念极浦、人归后，西风片帆远。　　恨疏懒。趁扁舟、又孤游兴，频冷落、湖山旧时鸥伴。清雾湿屏纱，絮荒庭、虫韵凄婉。万感烟鸿，寄相思、梧叶怕剪。对空江残角，一夜蓼花红怨。

§9. 忆旧游
记倚窗窥笑，接座熏香，扇角初逢。门掩枇杷静，又惊枝暗起，人似春鸿。峭寒几番侵袂，眉翠淡芙蓉。叹絮语衾边，泪痕盏底，同诉飘蓬。　　匆匆。最无赖，是种得垂杨，偏系归骢。别恨丝鞭阻，指一林残叶，瘦马西风。梦醒半规蛾月，依旧印帘栊。怕数遍幽期，灯花尚说今夜红。

§10. 卜算子
燕子不曾来，小院阴阴雨。一角阑干聚落花，此是春归处。　　弹泪别东风，把酒浇飞絮。化了浮萍也是愁，莫向天涯去。

§11. 绮罗香?秋雨
晚树沉烟，枯荷乱浦，一换一番秋信。渍水庭阴，凉逼画罗衣润。滴疏桐、此夜偏长，滞新菊、重阳刚近。最萧条、铁马檐声，纸窗棋响落灯烬。　　朝来芦絮似雪，望断蒙蒙影里，归飞鸿阵。带湿征帆，还共暮潮难准。剩空阶、蕉叶无多，恰添了、砌虫凄紧。怕遥山、洗褪微黄，倦妆眉黛损。

§12. 拜星月慢
予事羁东陶，遇丙辰除夕。春事萧条，不似往岁。把酒祭诗，愁鬓欲雪，凄然歌此。
腊酒余寒，春灯残雪，地僻还闻箫鼓。帖翠粘红，是年时情绪。念前梦，顿觉、啼痕唾碧都化，半渍征衫尘土。马影鸡声，又韶华催暮。　　隔帘栊、旧是相思路。阑干角、似有东风度。便觅象管鹅笙，奈凄凉难谱。抱孤琴、泪洒无人处。梅花外、强琢宜春句。怕冻草、暗长愁苗，滞游鞍不去。


水云楼词续
§1. 菩萨蛮?七首
雄龙雌凤盘高阁。红墙百尺银河落。蜡烛散轻烟。春城寒食天。　　兽环金屈戍。花影空房宿。轻烟趁风斜。还来王谢家。

青溪流水宵乌咽。青溪杨柳无枝叶。远客莫相思。江南春信迟。　　迟君堤上道。堤下多荒草。布谷雨声中。野花肠断红。

镂金屏扇双青凤。象床日午迟娇梦。宝镜不相怜。好花窗外妍。　　画堂传唤急。指重筝弦涩。舞罢又回身。春风陌上尘。

铜L歌断江烟白。神弦醉舞湘灵泣。惟有故乡音。高楼伤客心。　　春风三十度。歌管春声聚。烟月过花期。惜君金缕衣。

南塘洗马喧春水。驮金买宅长干里。锦带玉麒麟。双鸾罗帐温。　　御笺银沫冷。北雁音书警。落日动边愁。春寒罢远游。

绿章伏剑青铜吼。紫皇夜醉摇星斗。银汉有风波。仙郎休渡河。　　上清沦小谪。鸡唱瀛州白。霖雨起苍龙。还来朝帝宫。

碧窗新火明朱鸟。金盘侍女分瑶草。作妇已经年。鸾刀清昼闲。　　松纹团细绿。采采愁盈掬。微笑别春厨。羹汤劳小姑。

§2. 桂殿秋
瑶殿侣，五铢衣。青鸟无书相见稀。璇宫织罢当窗坐，独看星河秋雁飞。

§3. 感恩多
洞房花独宿。啼损横波目。锦字不思看。夜灯残。　　露井蛄啼落秋月，晓风寒。马策弓衣，客程霜未干。

§4. 蕃女怨
美人楼上瞑未起。楼下春水。碧鱼鳞，红燕尾。梦魂千里。去年杨柳已天涯。况杨花。

§5. 南歌子
袖阔双鸾舞，帘深小燕栖。春尽更依依。如何骢马去，不知归？

§6. 南乡子
燕麦青青。大河西畔短长亭。日落子规啼不住。征帆去。蜀水秦山无尽处。

§7. 河传
鹦鹉。低语。绣帘垂。残日空房梦迷。白狼塞前书信稀。花枝。好如郎去时。　　屋后垂杨临古道。飞絮少。极目空芳草。袖罗单。愁倚阑。玉关。铁衣春更寒。

§8. 谒金门
春雨足。阑外半池新绿。风聚落红一簇。水摇楼影蹙。　　江上征帆去速。飞来自浴。独下晶帘翻象局。昼长香篆促。

§9. 归国谣
残烛。光乱画屏金屈戍。起来双脸红玉。酒情春睡足。　　月过杏花斜屋。燕梁何处宿。夜寒微雨飘竹。晓阴窗影绿。

§10. 渔家傲
桂屑铜盘销烛泪。玉钗斜鬓烟光紫。蜀锦双梭闲未理。阑独倚。愁鸾带月归千里。　　妾梦悠悠江上水。江潮如箭催船尾。欲鼓湘弦邀帝子。香雾里。潜虬舞罢春阴起。

§11. 桃源忆故人
云衫洗尽春江溜。漠漠绿烟双袖。何处翠裾金绣。共说吴宫有。　　银环夜进房中奏。花采浓飞眉岫。听遍玉壶清漏。泪湿星铺柳。

§12. 调笑令
银烛。银烛。楼上美人独宿。雪花飞满千山。绣被熏炉夜寒。寒夜。寒夜。笳鼓征帆未卸。

§13. 卜算子
丹岭凤凰儿，爱集梧桐树。百尺宫墙一苑花，只见流莺度。　　羞涩画蛾眉，宛转邀莲步。抱得云和不肯弹，还宿空房去。

§14. 河传
春晓。啼鸟。昨夜新寒、露桃开少。起来试簪双凤钗。徘徊。绿莎生玉阶。　　云外飞鸿几度。来又去。落月湘皋路。古湾头。春水流。□愁。梦君江上楼。

§15. 玉蝴蝶
青泥未长莲枝。回影绿秋池。空镜网虫丝。犹能惜玉姿。　　花裙旋月冷，兰脸别春迟。琴调不相知。白头空与期。

§16. 南歌子
烛穗残蛾绿，钗花独茧红。无意向春风。不堪双燕语，画梁中。

§17. 女冠子
红墙榆柳。窗户离离星斗。夜寒生。香雾沉珠幔，银河罢玉笙。　　睡鬟春水绿，啼粉落花明。为着归霞帔，更倾城。

§18. 惜秋华
六合城南废祠，或谓祀九江王英布。粤贼陈玉成之溃，土人以为有神力云。
断壁颓黄，带衰阳野色，何王宫宇。老鹳沫空，阴崖乍移晴雨。寒飙昼下灵铮看冥合、斑虬青雾。荒凉，有苔花晕素，频邀幽步。　　江上乱烽举。应潮生月上，还迟钟鼓。石骑夜归，雕戈暗惊尘土。精灵尚惜孤城，问玉帐、牙旗何处。春暮。赛神弦、陈雅空舞。

§19. 换巢鸾凤
云涌荪桡。正薇烟绿帐，梦警龙绡。秋肌凉玉粟，花鬓妥金翘。湘弦冰断涩归潮。洞庭野阴、霜惊懒蛟。苹t冷，渐月堕、佩珠声悄。　　青鸟飞缥缈。沙路远灯，细竹迷春啸。湿岸交禽，香阑文鲤，暗泣菱丝红老。谁为天孙塞秋河，翠梭当夜呈双笑。穿针楼，看疏星、白露横晓。


水云楼词补遗?军中九秋词
§1. 霓裳中序第一?秋F
霜华坠帐角。信逼西风秋絮薄。空外玉砧又作。念孤戍远情，征衣齐索。罗纨怨错。算路遥、归梦难托。君恩重、碧绫分锡，冷辟阵云恶。　　非昨。羊皮轻缚。衣短后、西山射鹊。承平犹滞旧约。马背空寒，犊鼻谁着。暮笳喧万幕。料挟纩、军心共乐，边尘静，虎文斑绣，笑看倚麟阁。

§2. 霜叶飞?秋枥
暮烟团阵。收飞骑、空槽争报秋讯。万蹄寒影动星光，s久添灯烬。正野树、新黄乱陨。垂缰磨损天闲印。听嚼啮声残，又却顾、丝鞭冷落，刍豆羞认。　　当日奋鬣龙沙，一心功就，玉鞯归去安稳。半筐衰草误雄姿，况短辕频困。笑帐外、霜华自忍。金台声价飘零尽。问夜阑、西风里，可有孙阳，暗怜神骏。

§3. 长亭怨?秋堠
望前路、依依衰草。瘦柳亭边，马尘多少。惨旗竿，去程愁认玉关道。夕阳来透，知每日、平安报。戍鼓不曾停，更可奈、明催到。　　霜晓。傍山村水驿，几处荷戈人老。危楼四倚，况带着、荒堤斜照。甚时看、瓯脱烟消，定添入、秋征诗料。任画鹭模糊，寒日鸦啼残堡。

§4. 辘轳金井?秋灶
半郊红树，放樵苏驻马，水餐星饭。万队炊香，认晴空烟散。江寒路远。趁野井、露泉寻遍。帐角支铛，矛头淅米，凉飙催晚。　　移车翠旗乍展。讶才增顿减，奇计千变。朝食姑停，看封狼先剪。霜华又满。费筹笔、夜深传膳。策笑量沙，功归曲突，云台秋宴。

§5. 一枝花?秋镝
赤羽横霜气。玉勒盘秋地。云边挥手处、双雕坠。便飞电排空，待指狼星碎。更射江潮退。趁几阵西风，千里全销烽燧。　　奈暗老、当年j臂，觅得封侯未？壮游还、说向天山外。问听遍弓衣，谁识穿杨技。凉月喧芦吹。四望蛮烟，肯静拥、乌号闲醉。

§6. 夺锦标?秋幢
日闪驹尘，云低雁势，十丈火龙标立。指点西山名将，大字霞明，翩翻秋色。傍营门s晚，正擎住、层霄风力。望平原、树影萧疏，又倚遥峰寒碧。　　还对惊烽半壁。组练横空，招展楼船如织。共说军客千里，白鹊霜晴，翠霓烟幂。待周挥赵垒，唤一片、降幡飞出。看澄江、月静高牙，掩映洲前芦荻。

§7. 烛影摇红?秋幕
乌鹊惊寒，营门月静军鼓。笑宽金甲理龙韬，剑影摇双炬。梦醒关河尚阻。听鸡声、中宵自舞。星辰满地，刁斗无哗，十年征戍。　　警枕欹残，边尘积鬓添霜缕。红莲宾客更风流，倚盾吟秋树。何处琵琶怨语。最愁人、沙场夜雨。空庭卷雪，帐殿嬉春，铙歌归去。

§8. 疏影?秋堞
丹楼雾结。倚半山似画，围住黄叶。千里旌旗，远带斜晖，隐隐斗勺高揭。蟠空怪石吞江险，更壁立、千寻精铁。怎放他、秋燕飞来，唤起暮笳呜咽。　　还记春零覆苑，丽谯望缥缈，登眺时节。动地征鼙，卷入惊风，乱落霜枫如血。荒城雨暗重阳近，怕遗恨、啼乌羞说。但夜深、东去寒潮，冷伴女墙萝月。

§9. 水龙吟?秋角
平沙一片斜阳，军声吹得边愁破。长旗月上，高城回望，层阴暗锁。斑马萧萧，昏鸦暗暗，惊寒齐和。纵蒲桃酒美，凄凉满耳，渐别泪、征袍稹！　⌒萑下洲宵过。想严更、戍楼星火。江天霜白，孤舟那日，伤心尚可。铁甲三年，铜钲五夜，枕兵谁卧。怕家山梦远，西风残响，趁归鸿堕。

水云楼词辑佚
§1. 木兰花慢?赠陈百生
碎堆门黄叶，喜空谷、足音来。正泛b水轻，烘檐日暖，春盎池台。梅胎。数枝未破，为幽人、才肯一分开。砚外共倾云液，鸥边小驻芒鞋。　　情怀。我是老乖。崖竹柏，静箫斋。怅吹絮阴迟，微云笔退，惭对清才。深杯。漫浇块磊，算干霄、剑气不沉埋。领取东风消息，百花头上安排。
原载陈百生《狂奴词》，此引周梦庄着《蒋鹿潭年谱》未刊稿。

§2. 忆旧游?小舫太守命题从军记旧图
看胸罗宝宿，气吐长虹，武库家声。烽火湘沅静，待文雄飞檄，九派江清。回首八公山色，草木助疑兵。算剑影干霄，偾棺远椋肯赋芜城。　　功名入图画，听笳鼓归来，云拥双旌。廿四桥边月，伴司勋闲醉，海国花明。髀肉漫惊鞍马，封拜待书生。试笑看先鞭，燕然再勒钟鼎铭。
引同前。

§3. 踏莎行
石声太守属题，即请顾误。
雀舫迎花，骊尊倚树。啼莺无计留人住。满江春水是恩波，离心争逐轻帆去。　　古驿分携，晴沙细语。灯窗重订巴山雨，新词书遍去思碑，暮云冉冉东皋路。
蒋鹿潭手迹，原件由吴白陶转赠冯其庸收藏。

§4. 甘州?题陈百生阆风绁马图
是何年吹堕谪仙人，春风紫罗裳。看长虹吐气，才如天马，醉摆丝缰。踏遍苍梧悬圃，瑶草四蹄香。十二芙蓉外，佩玉翱翔。　　已分琼楼玉宇，策斑虬欲起，笑问天阊。甚三千弱水，云隔路茫茫。漫回首、蓬莱清浅，算神仙、也怕见沧桑。龙媒俊，任乘风去，招手鸾凰。
原载周梦庄着《蒋鹿潭年谱》未刊稿。

§5. 虞美人?题西泠感旧图
月明刚及今宵好。心事西湖了。段家桥畔送残秋。已是斜阳满树四山愁。　　芦花风起眠鸥醒。旧梦烟波冷。画船呼酒定何年。只怕垂杨髡尽恨啼鹃。
蒋鹿潭手迹，藏周梦庄友人处。

水  云  楼  烬  余  稿
蒋 春 霖

东台杂诗
道路犹荒梗 乾坤此寓居
余生依药饵 左计误樵渔
色动论兵会 忧来讲易初
凄凉茂陵住 有赋愧相如

海近秋先至 城空客少过
沧桑新涕泪 云物小盘阿
乐土聊高枕 王师未止戈
鸡声催揽镜 双鬓已微皤

好辩难为用 能狂亦累名
酒怀云叶乱 诗境月华清
短剑悲歧路 空囊负友生
岁残吾更懒 无梦寄长征

县小水为郭 溪湾树作桥
西风吹古渡 夜夜长寒潮
鸿雁多如此 沙鸥不可招
秋心与芦荻 相对益萧萧

宦拙成今是 时衰厌古愚
千金龟手药 十样画眉图
身价矜题凤 行藏笑吓雏
可怜顽lZ 不及饱侏儒

隔溪人种菊 篱外好秋光
买艇载花影 过桥寻酒香
虫声侵菜圃 鸭语乱蒲塘
生意禁衰谢 前山漫夕阳

闲居无不适 扶杖过东篱
野水少人渡 归云与我期
燕迟秋社约 梅养岁寒姿
嗟尔门前柳 青青复几时

水积湖阴重 田晓卤气兼
小滩明蛎粉 唐肆侈鱼盐
避地民知俭 矜时吏学廉
希文有遗泽 尸祝在茅檐

世法ば纶 人情贱旧恩
燕巢欣去幕 雀网静当门
往日朱楼宴 春风绣盖屯
祗今花寂寞 来伴月黄昏

议战多筹策 储糈几岁年 
闾阎间架税 商旅算缗钱 
泽国鱼为饭 寒沙草即田 
羡余知不惜 辛苦报皇天

楼船临北郭 元武凿池宽 
竞渡原儿戏 冯河亦壮观 
鱼龙惊沸水 鼓角助狂澜 
百里烽犹远 熙熙万姓看

患至t忧馑 师行急峙粮 
黄金随土贱 红粟带沙量 
秉穗愁中野 车箱自远方 
十年勤委积 从古海陵仓

大有衣裳会 俄传草木兵 
烽烟危隔县 舟楫聚荒城 
野哭空皮骨 民穷一死生 
明堂谁献颂 犹喜说时清

郁勃祢衡鼓 单寒季子裘 
杜门花避俗 因树屋宜秋 
笔退怜儿病 尊空与妇谋 
莼鲈期远近 愁绝五湖舟

地僻轻锋镝 人闲逐绮罗 
豪山北酒 宛转竹西歌 
孤影仍哀雁 新妆忽翠蛾 
不须询子姓 穷苦误牵萝

渐懒折腰步 犹能抱膝吟 
艰虞尝傲骨 ~米损文心 
野鹤恣孤翮 飞鸦是好音 
西溪满溪水 重为浣尘襟

早起
秋生残夜惊心早 愁入中年熟睡难 
呜咽角声欹枕坐 微茫窗色掩灯看 
前村人语霜华白 远树霞明海气寒 
闻道高堂初罢宴 锦衾红烛夜漫漫

无题
虬驷无声下冥 璇宫织罢昼长扃 
兰芳变搴谁遗 虎豹关严游戳 
承露玉盘秋 御风仙佩夜泠泠 
浮槎未辨支机石 漫说蓬莱路几经

种菜
南山宁可佃 风雨破篱侵 
聊有闭门乐 毋忘抱瓮心 
故人中夜至 村味岁寒深 
微笑杜陵老 犹劳菜把吟

种树
长养待春晖 他年尽百围 
E行容远岫 密意护柴扉 
众鸟欣所托 莫鸦寒未归 
榆故乡物 相见更依依

种花
美人未迟莫 生意与婆娑 
树石小园在 春秋佳日多 
闲情陶令赋 画品辋川歌 
艳色古今重 长吟怀薜萝

种药
国手重穷途 医经送老儒 
呻吟同此日 康济矧吾徒 
细雨生瑶草 香风转敝庐 
长K堪托命 未达敢尝吾

题沈氏酒垆
E树啼鸦欲闭门 青旗影淡月黄昏 
天寒翠袖无人问 自洗江南旧酒痕

玉钗金缕都抛却 烽火仓皇道路间 
自是何郎轻国事 教人愁听念家山

琴心何处托相如 潇洒临邛四壁居 
画就远山应自惜 西风凉已上芙蕖

兰陵秋泠隔江潮 莺柳烟堤昔梦消 
解唱清真旧词句 天涯肠断沈梅娇

九日登岳阜
空城风肃雁声来 故垒霜清曙色开 
备敌尚余全胜地 经时原仗出t才 
游山轩盖秋仍集 横海楼船去不回 
待摘茱萸寄乡国 隔江云树正堪哀

车中
山回石壁引车过 架壑人家尽薜萝 
问道语频惊地远 投餐米贱喜时和 
塞鸿逐侣当春少 野雀为t入暮多 
乐土及今容税驾 江关烽火近如何

题画
虹桥春去游踪断 野寺东风几岁华 
凄绝扬州旧公子 雨窗和泪写桃花(黄子鸿桃花)

乱松亭子倚山椒 极目烟波十四桥 
梦到江南好风景 也应愁减沈郎腰(沈旭庭溪山亭子)

万事凄凉付劫灰 故家乔木夕阳颓 
输君尚有青藤屋 容得天池染翰来(徐东园藤花)

翩翩风度才如海 作客江南且闭门 
万里风沙故关月 雁来时节最销魂(姚仲海雁来红)

芦荻萧萧战垒秋 十年投笔事封侯 
江云岸树都非昔 忍对溪山作卧游(徐云溪山水)

题万卷书楼图
从来物聚天能嫉 况复胸罗八斗才 
梦里乡园仍汉土 焚余文字即秦灰 
r鱼食古终何益 旅燕寻巢亦可哀 
莫道柴门秋色泠 吴宫花草半蒿莱

崇鹤山自袁浦来索饷
与子别未久 荒芦吹晚花 
布帆下寒浦 客鬓惜苍华 
闻佩横磨剑 愁听清夜笳 
时危勤远略 无事怅天涯

异县民椎鲁 穷荒贼弃捐 
不闻卑湿地 犹有羡余钱 
上户收J种 商人卖苇田 
小东诗不赋 知有大夫贤

久客西风冷 到门寒水深 
河梁重携手 霜雪与论心 
老鹘盘秋势 僵猿抱树吟 
平生萧瑟意 飞动为知音

中秋夜步
遨游曾得几时醉 盘餐且喜今宵同 
室家飘泊逐野鹜 干戈扰攘羁来鸿 
挥手白云忽变幻 举头明月无始终 
杖藜相携复前去 衣裳飒飒生秋风

友人招古寺
深树藏幽寺 晴天迟客来 
新寒E落木 宿雨展青苔 
儒术逢时拙 禅心得酒开 
e蜞空入馔 谁荐长卿才

将别翻知醉 孤吟亦近狂 
花开仍传舍 酒罢u沧桑 
橘柚悬灯影 钟鱼入茗香 
悲秋聊为解 端藉友生良

销寒词
霰雪将零客未归 三年旅雁伴孤飞 
春风只有梅花觉 江萼如椒渐渐肥

城隅小住似深村 细撷残书课子温 
但得催租无俗客 一炉松火闭柴门

手洁明漪供水仙 青N白石小窗妍 
分明清瘦诗人影 独抱冬心似往年

雪消有客过湖来 笑擘新诗饮旧醅 
我与胎禽正无赖 山茶开后放君回

冬柳
营门风劲泠悲笳 临水堤空尽白沙 
淡日荒村犹系马 冻云小苑欲栖鸦 
百端枯菀观生事 一树婆娑感岁华 
昔日青青今在否 江南回首已无家

万派商声竟寂寥 石城落叶下寒潮 
天留枯树锁残劫 雪作飞花送六朝 
南雁于今沈信息 东风何日舞苗条 
行人莫问长干路 太液荒凉恨未消

广陵重舣木兰舟 删尽浓阴古渡头 
锦缆牙樯非昨梦 轻冰小雪换春游 
数声羌笛吹寒月 一角荒城压乱流 
何处相思许攀折 泠烟凄断十三楼

当时张绪减清狂 抱得冬心亦自伤 
古镜暗怜残鬓影 舞衣羞逐少年场 
燕莺去后闲情懒 雨雪来思别路长 
转绿回黄总无定 漂摇原不怨东皇

壬戌中秋
露席风灯乱 尘宵步韵 
酒怀乘月散 游兴得秋狂 
记赠支机石 亲尝白玉浆 
广寒仙乐竟 无梦达巫阳

风景前年异 伤心此夜多 
有人临水榭 犹喜看星河 
凉信霓裳泠 秋声月佩过 
琼楼归远近 仙桂老岩阿

莫信娥约 青霄与斗寒 
可怜重离别 长负此团栾 
我欲乘槎去 仙乎挹袖难 
惟余孤镜影 霜鬓带愁看

碧落沈无信 朱颜去不留 
忽传千古事 能闰一轮秋(是年闰八月)
可许排云下 相将跨凤游 
长生灵药在 携手傲沧洲

登泰州城楼
四野霜晴海气收 高城啸侣共登楼 
旌旗杂沓连三郡 锁钥矜严重一州 
西望云山成间阻 南飞乌鹊尚淹留 
海陵自古雄争地 烟树苍苍起暮愁

咏物十首
尔亦聪明误 生憎言语非 
漫矜吾舌在 知否托身微 
日暮怜红豆 天寒赋绿衣 
     年年乡国梦 空见陇云飞(鹦鹉)

霰雪零已久 山茶红自今 
破寒惊众眼 与世抱冬心 
柯叶不改色 岁华如许深 
     朱颜良可惜 短发不胜簪(山茶)

大有羽仪用 惊猜g鹭行 
相呼来泽国 失影下寒塘 
关塞愁笳鼓 江湖拙稻粱 
   无为避缯缴 葭I夜苍苍(e)

秋气结成实 夕阳黄满枝 
团栾知后落 霜雪已经时 
颂楚词徒切 u淮事未知 
   江乡千树好 谁订买山期(橘)

岁晚知难饱 胡为集远汀 
乱t浮水白 孤羽破烟青 
浩荡怀湘渚 凄凉对楚萍 
   凫p莫相惜 高立自亭亭(鸥)

采采还相弃 凉秋腹已空 
在泥原洁白 出水太玲珑 
草任前湖碧 花怜去日红 
   永怀非耦意 无语托江鸿(藕)

中宵啼不住 知尔断肠吟 
抱树竟何益 入山胡不深 
秋风凋橡栗 寒雨湿枫林 
   肯伴离人去 萧条万里心(猿)

吉语世所喜 尔音胡不祥 
任鹰饥攫肉 有马病生疮 
古木聚寒影 高城背夕阳 
   无枝飞又懒 星月正微茫(鸦)

偶乘纤月落 都傍古帘旌 
叶底沾微露 墙阴弄小明 
避秋知梦短 近水斗身轻 
   莫谓西风烈 明年草又生(萤)

蝴蝶多情思 轻狂近落花 
贪飞频晓露 沈梦向天涯 
~麦荒原老 莓苔小径斜 
   春风容易过 为尔惜年华(蝶)

秋柳
E阴缺处但斜晖 客燕枝空旧梦违 
嫁得西风总无赖 晚凉还自着罗衣

脱叶凄凉糁玉尘 强扶残醉藉苔茵 
烟绦莫绾相思结 坐上青衫是酒人

记共桃花隔水栽 流莺曲路隐池台 
而今门巷空秋雨 不见青丝白马来

怕劝清尊唱柳枝 香山老去鬓成丝 
夕烽满地江潭冷 摇落天涯共此时

u席
当筵愁见翠眉长 背面春风意暗将 
流水孤琴回素楫 画帘残烛梦明 
露桃叶密花无赖 湘竹枝深泪有光 
晓月如珠归寂寂 故应杨柳怨萧郎

春日
花絮粉如此 春风为底忙 
渐衰宜散地 多感避欢场 
残月搴珠箔 愁波挹玉浆 
将雏余一燕 寂寞住雕梁

湖嘴泛舟
强逐东风覆酒杯 湖阴路折小舟回 
微茫葭I浮春气 寥落郊原见劫灰 
细柳暗藏莺语密 长堤时听马声来 
军书久盼淮西捷 日暮渔竿亦可哀

宫词
月扇云衣静玉台 芙蓉殿阁闭苍苔 
青春却过容光减 犹道君王妙选才

春夜
遥夜凄风入素弦 沉沉灯色感华颠 
清钟孤枕惟凭醉 细竹空窗不解眠 
有子伶俜资药裹 无家飘泊信烽烟 
天翻海阔肠堪断 犹耐青春看月圆

春雨
春雨无时歇 蓬门祗自开 
溪声喧野雾 城影动江雷 
蚁穴空庭树 蜗缘小径苔 
长安消息断 干鹊尔何来

喜褚仲衡至
蓬蒿满地客停车 执手惊看两鬓E 
草草盘飧宜素好 堂堂春日此间居 
文章投老君门远 疾病思归故里墟 
且喜今宵共灯烛 案头犹有未烧书

过小香岩
因树园成迟客过 新篁细草乱坡陀 
举头明月扬州近 入眼春光海国多 
古堞悲笳连斥堠 高堂清酒共弦歌 
乱余池馆斯为盛 日暮轩车奈乐何

游光孝寺
招提临石径 突兀出高林 
古殿出空响 荒苔覆夕阴 
飞灰从彼说 拔火亦吾心 
愿救沙虫劫 金轮不可寻

杨也村妾亡述感
仙城黯黯隔红墙 聚散人天事渺茫 
独引雏鸾归月地 尽教双燕怨春阳 
题诗密记环约 染鬓愁临宝镜光 
海底星沈羲驭短 招魂泪尽博山香

寄
冶叶倡条都拣尽 东坡原不合时宜 
无人更会先生意 独对秋灯唤可儿

记珍珠事
长恨微躯易 深缘小聚偿 
雕笼闲翡翠 新冢隔鸳鸯 
绿字三年约 红楼一水望 
相要复相决 何处诏西皇

魄凭诗慰 初心酎酒盟 
湖山惊昨梦 牛女证他生 
芳草随春远 闲花落地轻 
夜台长寂寞 无益是深情

闻鹭
四月江城莺乱啼 经花过柳复凄凄 
六宫春思几曾尽 千树绿阴何处栖 
莫以风高教啭急 肯因雨湿故飞低 
天涯草长凭相警 寥落空斋梦易迷

旷士
旷士重投足 中年成坐忘 
秋来丛桂发 兴动浊醪香 
白日诚堪惜 南山顾已荒 
偏师新乘胜 犹喜近吾乡

思妇曲
烽火连江国 高楼独倚阑 
绿杨三月雨 千里觉春寒

卓文君
文君不为琴心合 肯伴临邛四壁居 
吟到白头肠暗结 错将意气望相如

杂咏
寒星摇白波 旌旗动江水 
北风中夜来 鼓鼙声未已 
前年议选徒战船集如蚁 
岁时耀兵仗 逍遥竞罗绮 
矜言备捍御 盗贼赖簪弭 
无功非所安 不危差可喜 
宁辞从军久 县官多禄米

射工利杀人 猛虎不择肉 
鹰萑快一击 岂问覆巢酷 
衰俗鲜务本会田干薄禄 
茧丝岂非任 尸饔虑亦足 
岩岩山盖高 泾以浊 
张弓多激弦 去莠及嘉谷 
路穷黄金尽 罪轻不得赎 
荣华安足论 曰归耻邦族 
旷哉志士怀 独醒继高躅 
委心任去留 知止信无辱

道旁谁家儿 落日荷锄立 
面目同焦禾 问之惟掩泣 
先人有田庐 寡母知纺绩 
岂曰乏盖藏 人言非其实 
兵符促星火 征粮先下邑 
长官重军令 小人急所急
前年卖大屋 去年倾宿积 
今年耕牛死 有田种无力 
昨闻道路言 复有北寇逼 
何时罢战争 贫穷得安息

广野散黄叶 其始并高树 
霜气一以肃 委弃满中路 
煌煌荐绅子 今在衡茅住 
敝衣尚缀锦 朝餐每夕晡 
亲朋多要津 雄视骋高步 
轩车非不来 室远重屡顾 
松柏知后凋 阴阳有根互 
春风发故枝 君子强自固

海陵地卑湿 无山水色浑 
城西有高埠 云驻鄂王军 
鸿名重千T 遂令培v尊 
仰瞩极云汉 俯视尽川原 
天风聚万籁 时闻笳鼓喧 
东南久用武 豺虎今尚存 
千里接斥卤 被野禾黍繁 
馈饷恃仓积 防御非空论 
登临望烽燧 眷言思故人

宫词
秋月临妆阁 春花闭殿门 
妾颜长似旧 玉镜有明昏

无题
猎猎天风广袖寒 云多不过曲阑干 
灯筵射覆双心合 月地投壶一笑看
 兰芷秋深搴未变 蓬莱水浅见应难 
玉珠札从抛弃 莫遣文萧误采鸾

阆苑书回意乍通 朱丝弦直感枯桐 
单栖采凤为条易 对舞d鸡入镜空 
愿乞真图劳阿母 肯因上药叩金童 
娥纵解怜孤寂 碧落霜高彻夜风

受真妃下拜齐 琼窗坐久玉绳低 
迎仙曲慢垂帘听 缄恨诗长翦烛题 
午夜参差看斗宿 前尘离合忆云泥 
黄金不值倾城顾 下蔡千家枉自迷

罢直归来绿鬓华 洞房何意饱胡麻 
溪桃自共春风笑 汉柳休随夕照斜 
小阁新寒E砚尺 严城细雨湿筝琶 
平生未尽怜才意 间挈珠灯照落花


