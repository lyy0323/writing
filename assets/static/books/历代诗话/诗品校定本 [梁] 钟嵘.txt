钟嵘《诗品》校定本  钟嵘
   		
			
	钟嵘《诗品》校定本
《诗品》校定本
　　
　　著者：钟嵘
　　版本：曹旭《诗品集注》，上海古籍出版社一九九四年十月第一版。文字尽从之，惟标点间下己意，略有不同。──胡不归

　　
　　诗品序
　　气之动物，物之感人，故摇荡性情，形诸舞咏。欲以照烛三才，晖丽万有，灵o待之以致飨，幽微藉之以昭告。动天地，感鬼神，莫近于诗。
　　昔《南风》之词，《卿云》之颂，厥义敢印Ｏ母柙唬骸赣籼蘸跤栊摹！钩谣曰：「名余曰正则。」虽诗体未全，然是五言之滥觞也。
　　逮汉李陵，始着五言之目矣。「古诗」眇邈，人世难详，推其文体，固是炎汉之制，非衰周之倡也。
　　自王、杨、枚、马之徒，词赋竞爽，而吟咏靡闻。从李都尉迄班婕妤，将百年间，有妇人焉，一人而已。诗人之风，顿已缺丧。东京二百载中，惟有班固《咏史》，质木无文。
　　降及建安，曹公父子，笃好斯文；平原兄弟，郁为文栋；刘桢、王粲，为其羽翼。次有攀龙托凤，自致于属车者，盖将百计。彬彬之盛，大备于时矣。
　　尔后陵迟衰微，迄于有晋。太康中，三张、二陆、两潘、一左，勃尔复兴，踵武前王，风流未沫，亦文章之中兴也。
　　永嘉时，贵黄、老，稍尚虚谈。于时篇什，理过其辞，淡乎寡味。爰及江表，微波尚传。孙绰、许询、桓、庾诸公，诗皆平典似《道德论》，建安风力尽矣。
　　先是，郭景纯用隽上之才，变创其体；刘越石仗清刚之气，赞成厥美。然彼众我寡，未能动俗。逮义熙中，谢益寿斐然继作。元嘉中，有谢灵运，才高词盛，富艳难踪，固以含跨刘、郭，陵轹潘、左。故知陈思为建安之杰，公干、仲宣为辅。陆机为太康之英，安仁、景阳为辅。谢客为元嘉之雄，颜延年为辅：斯皆五言之冠冕，文词之命世也。
　　夫四言，文约意广，取效风骚，便可多得。每苦文繁而意少，故世罕习焉。五言居文词之要，是众作之有滋味者也。故云会于流俗。岂不以指事造形，穷情写物，最为详切者耶？
　　故诗有三义焉：一曰兴，二曰比，三曰赋。文已尽而义有余，兴也；因物喻志，比也；直书其事，寓言写物，赋也。弘斯三义，酌而用之，干之以风力，润之以丹彩，使咏之者无极，闻之者动心，是诗之至也。
　　若专用比兴，则患在意深，意深则词踬。若但用赋体，则患在意浮，意浮则文散，嬉成流移，文无止泊，有芜蔓之累矣。
　　若乃春风春鸟，秋月秋蝉，夏云暑雨，冬月祁寒，斯四候之感诸诗者也。嘉会寄诗以亲，离t托诗以怨。至于楚臣去境，汉妾辞宫。或骨横朔野，或魂逐飞蓬。或负戈外戍，杀气雄边。塞客衣单，孀闺泪尽。或士有解佩出朝，一去忘返。女有扬蛾入宠，再盼倾国。凡斯种种，感荡心灵，非陈诗何以展其义？非长歌何以骋其情？故曰：「《诗》可以群，可以怨。」使穷贱易安，幽居靡闷，莫尚于诗矣。
　　故词人作者，罔不爱好。今之士俗，斯风炽矣。u能胜衣，甫就小学，必甘心而驰鹜焉。于是庸音杂体，各各为容。至使膏腴子弟，耻文不逮，终朝点缀，分夜呻吟。独观谓为警策，众G终沦平钝。
　　次有轻薄之徒，笑曹、刘为古拙，谓鲍昭羲皇上人，谢I今古独步。而师鲍昭，终不及「日中市朝满」；学谢I，劣得「黄鸟度青枝」。徒自弃于高听，无涉于文流矣。
　　观王公缙绅之士，每博论之余，何尝不以诗为口实。随其嗜欲，商n不同，淄渑并泛，朱紫相夺，喧议竞起，准的无依。近彭城刘士章，俊赏之士，疾其淆乱，欲为当世诗品，口陈标榜，其文未遂。嵘感而作焉。
　　昔九品论人，《七略》裁士，校以宾实，诚多未值。至若诗之为技，较尔可知。以类推之，殆均博弈。
　　方今皇帝，资生知之上才，体沉郁之幽思，文丽日月，学究天人。昔在贵游，已为称首。况八既奄，风靡云蒸，抱玉者联肩，握朱者踵武。固以瞰汉、魏而不顾，吞晋、宋于胸中。谅非农歌辕议，敢致流别。嵘之今录，庶周旋于闾里，均之于谈笑耳。
　　
　　【诗品上】
　　一、古诗（序号为建档者所加）
　　其体源出于《国风》。陆机所拟十二首，文温以丽，意悲而远，惊心动魄，可谓几乎一字千金！其外《去者日以疏》四十五首，虽多哀怨，颇为总杂。旧疑是建安中曹、王所制。《客从远方来》、《橘柚垂华实》，亦为惊绝矣。人代冥灭，而清言独远，悲夫！（页七五）
　　人名检索：▲陆机诗（字士衡。此为建档者所加，下同）▲曹植（字子建）▲王粲（字仲宣）
　　二、汉都尉李陵诗（页八八）
　　其源出于《楚辞》。文多凄怆，怨者之流。陵，名家子，有殊才，生命不谐，声颓身丧。使陵不遭辛苦，其文亦何能至此！
　　人名检索：▲李陵（字少卿）
　　三、汉婕妤班姬诗（页九四）
　　其源出于李陵。《团扇》短章，词旨清捷，怨深文绮，得匹妇之致。侏儒一节，可以知其工矣。
　　人名检索：▲班婕妤▲李陵
　　四、魏陈思王植诗（页九七）
　　其源出于《国风》。骨气奇高，词彩华茂，情兼雅怨，体被文质，粲溢古今，卓尔不群。嗟乎！陈思之于文章也，譬人伦之有周、孔，鳞羽之有龙凤，音乐之有琴笙，女工之有黼黻。俾尔怀铅吮墨者，抱篇章而景慕，映余晖以自烛。故孔氏之门如用诗，则公干升堂，思王入室，景阳、潘、陆，自可坐于廊庑之间矣。
　　人名检索：▲曹植
　　五、魏文学刘桢诗（页一一０）
　　其源出于《古诗》。仗气爱奇，动多振绝，贞骨凌霜，高风跨俗。但气过其文，雕润恨少。然自陈思已下，桢称独步。
　　人名检索：▲刘桢（字公干）▲曹植诗
　　六、魏侍中王粲诗（页一一七）
　　其源出于李陵。发愀怆之词，文秀而质羸。在曹、刘间别构一体。方陈思不足，比魏文有余。
　　人名检索：▲王粲▲李陵▲曹植▲刘桢▲曹丕（魏文帝）
　　七、晋步兵阮籍诗（页一二三）
　　其源出于《小雅》。无雕虫之功，而《咏怀》之作，可以陶性灵，发幽思。言在耳目之内，情寄八荒之表。洋洋乎会于风雅，使人忘其鄙近，自致远大，颇多感慨之词。厥旨渊放，归趣难求。颜延年注解，怯言其志。
　　人名检索：▲阮籍（字嗣宗）▲颜延之（字延年）
　　八、晋平原相陆机诗（页一三二）
　　其源出于陈思。才高词赡，举体华美。气少于公干，文劣于仲宣。尚规矩，不贵绮错，有伤直致之奇。然其咀嚼英华，厌饫膏泽，文章之渊泉也。张公叹其大才，信矣！
　　人名检索：▲陆机▲曹植▲刘桢▲王粲▲张华（字茂先）
　　九、晋黄门郎潘岳诗（页一四０）
　　其源出于仲宣。《翰林》叹其翩翩奕奕，如翔禽之有羽毛，衣服之有绡e，犹浅于陆机。谢混云：「潘诗烂若舒锦，无处不佳，陆文如披沙简金，往往见宝。」嵘谓：益寿轻华，故以潘为胜；《翰林》笃论，故叹陆为深。余常言：陆才如海，潘才如江。
　　人名检索：▲潘岳（字安仁）▲王粲▲李充▲谢混（字叔源）▲陆机▲钟嵘（字仲伟）
　　一○、晋黄门郎张协诗（页一四九）
　　其源出于王粲。文体华净，少病累。又巧构形似之言，雄于潘岳，靡于太冲。风流调达，实旷代之高手。调彩葱`，音韵铿锵，使人味之，不倦。
　　人名检索：▲张协（字景阳）▲王粲▲潘岳▲左思（字太冲）
　　一一、晋记室左思诗（页一五四）
　　其源出于公干。文典以怨，颇为精切，得讽谕致。虽浅于陆机，而深于潘岳。谢康乐尝言：「左太冲诗，潘安仁诗，古今难比。」
　　人名检索：▲左思▲刘桢▲陆机▲潘岳▲谢灵运（小名客儿，袭封康乐公，世称谢康乐）
　　一二、宋临川太守谢灵运诗（页一六０）
　　其源出于陈思，杂有景阳之体。故尚巧似，而逸荡过之，颇以繁芜为累。嵘谓：若人兴多才高，寓目辄书，内无乏思，外无遗物，其繁富，宜哉！然名章迥句，处处间起；丽典新声，络绎奔发。譬犹青松之拔灌木，白玉之映尘沙，未足眨其高洁也。初，钱塘杜明师夜梦东南有人来入其馆，是夕即灵运生于会稽。旬日，而谢安亡。其家以子孙难得，送灵运于杜治养之。十五方还都，故名「客儿」。
　　人名检索：▲谢灵运▲曹植▲张协▲钟嵘▲杜明师▲谢安
　　
　　【诗品中】
　　序曰：一品之中，略以世代为先后，不以优劣为诠次。又其人既往，其文克定，今所寓言，不录存者。
　　夫属词比事，乃为通谈。若乃经国文符，应资博古。撰德驳奏，宜穷往烈。至乎吟咏情性，亦何贵于用事？「思君如流水」，既是即目；「高台多悲风」，亦唯所见；「清晨登陇首」，羌无故实；「明月照积雪」，讵出经史？观古今胜语，多非补假，皆由直寻。
　　颜延、谢庄，尤为繁密，于时化之。故大明、泰始中，文章殆同书抄。近任P、王元长等，词不贵奇，竞须新事。尔来作者，以成俗。遂乃句无虚语，语无虚字，拘挛补衲，蠹文已甚。但自然英旨，罕直其人。词既失高，则宜加事义。虽谢天才，且表学问，亦一理乎！
　　陆机《文赋》，通而无贬；李充《翰林》，疏而不切；王微《鸿宝》，密而无裁；颜延《论文》，精而难晓；挚虞《文志》，详而博赡，颇曰知言。观斯数家，皆就谈文体，而不显优劣。至于谢客集诗，逢诗辄取；张隐《文士》，逢文即书。诸英志录，并义在文，曾无品第。
　　嵘今所录，止乎五言。虽然，网罗今古，词人殆集。轻欲辨彰清浊，掎摭病利，凡百二十人。预此宗流者，便称才子。至斯三品升降，差非定制，方申变裁，请寄知者尔。
　　
　　一三、汉上计秦嘉、嘉妻徐淑诗（页一九七）
　　士会夫妻事既可伤，文亦凄怨。二汉为五言者，不过数家，而妇人居二。徐淑叙别之作，亚于《团扇》矣。
　　人名检索：▲秦嘉（字士会）▲徐淑▲班婕妤
　　一四、魏文帝诗（页二０二）
　　其源出于李陵。颇有仲宣之体则。新歌百许篇，率皆鄙直如偶语，惟「西北有浮云」十余首，殊美赡可玩，始见其工矣。不然，何以铨衡群彦，对扬厥弟者邪？
　　人名检索：▲李陵▲王粲
　　一五、魏中散嵇康诗（页二一０）
　　颇似魏文。过为峻切，讦直露才，伤渊雅之致。然托谕清远，良有鉴裁，亦未失高流矣。
　　人名检索：▲嵇康（叔夜）▲曹丕
　　一六、晋司空张华诗（页二一六）
　　其源出于王粲。其体华艳，兴托不奇，巧用文字，务为妍冶。虽名高曩代，而疏亮之士，犹恨其儿女情多，风云气少。谢康乐云：「张公虽复千篇，犹一体耳。」今置之甲科疑弱，抑之中品恨少，在季、孟之间矣。
　　人名检索：▲张华▲王粲▲谢灵运
　　一七、魏尚书何晏、晋冯翊守孙楚、晋著作王赞、晋司徒掾张翰、晋中书令潘尼（页二二二）
　　平叔〔鸿雁〕之篇，风规见矣。子荆〔零雨〕之外，正长〔朔风〕之后，虽有累札，良亦无闻。季鹰〔黄华〕之唱，正叔〔绿蘩〕之章，虽不具美，而文彩高丽，并得虬龙片甲，凤凰一毛。事同驳圣，宜居中品。
　　人名检索：▲何晏（字平叔）▲孙楚（字子荆）▲王赞（字正长）▲张翰（字季鹰）▲潘尼（字正叔）
　　一八、魏侍中应璩诗（页二三一）
　　祖袭魏文。善为古语，指事殷勤，雅意深笃，得诗人激刺之旨。至于「济济今日所」，华靡可讽味焉。
　　人名检索：▲应璩（字休琏）▲曹丕
　　一九、晋清河守陆云、晋侍中石崇、晋襄城太守曹摅、晋朗陵公何劭（页一○五）
　　清河之方平原，殆如陈思之匹白马。于其哲昆，故称二陆。季伦、颜远，并有英篇。笃而论之，朗陵为最。
　　人名检索：▲陆云（字士龙）▲陆机▲曹植▲曹彪（白马王，字朱虎）▲石崇（字季伦）▲曹摅（字颜远）▲何劭（字敬祖）
　　二○、晋太尉刘琨、晋中郎卢谌诗（页二四一）
　　其源出于王粲。善为凄戾之词，自有清拔之气。琨既体良才，又罹厄运，故善叙丧乱，多感恨之词。中郎仰之，微不逮者矣。
　　人名检索：▲刘琨（字越石）▲卢谌（字子谅）▲王粲
　　二一、晋弘农太守郭璞诗（页二四七）
　　宪章潘岳。文体相晖，彪炳可玩。始变中原平淡之体，故称中兴第一。《翰林》以为诗首。但《游仙》之作，词多慷慨，乖远玄宗。其云「奈何虎豹姿」，又云「戢翼栖榛梗」，乃是坎坝交常非列仙之趣也。
　　人名检索：▲郭璞（字景纯）▲潘岳▲李充
　　二二、晋吏部郎袁宏诗（页二五三）
　　彦伯《咏史》，虽文体未遒，而鲜明紧健，去凡俗远矣。
　　人名检索：▲袁宏（字彦伯）
　　二三、晋处士郭泰机、晋常侍顾恺之、宋谢世基、宋参军顾迈、宋参军戴凯诗（页二五五）
　　泰机〔寒女〕之制，孤怨宜恨。长康能以二韵答四首之美。世基〔横海〕，顾迈〔鸿飞〕。戴凯人实贫羸，而才章富健。观此五子，文虽不多，气调警拔，吾许其进，则鲍照、江淹未足逮止。越居中品，佥曰宜哉。
　　人名检索：▲郭泰机▲顾恺之（字长康）▲谢世基▲顾迈▲戴凯▲鲍照（字明远）▲江淹（字文通）
　　二四、宋征士陶潜诗（页二六０）
　　其源出于应璩，又协左思风力。文体省净，殆无长语。笃意真古，辞兴婉惬。每观其文，想其人德。世叹其质直。至如「欢言醉春酒」、「日暮天无云」，风华清靡，岂直为田家语耶？古今隐逸诗人之宗也。
　　人名检索：▲陶渊明（又名潜，字符亮，谥靖节）▲应璩▲左思
　　二五、宋光禄大夫颜延之诗（页二七一）
　　其源出于陆机。故尚巧似。体裁绮密，然情喻渊深，动无虚发，一句一字，皆致意焉。又喜用古事，弥见拘述。虽乖秀逸，故是经纶文雅；才减若人，则蹈于困踬矣。汤惠休曰：「谢诗如芙蓉出水，颜如错彩镂金。」颜终身病之。
　　人名检索：▲颜延之▲陆机▲汤惠休（字茂远）▲谢灵运
　　二六、宋豫章太守谢瞻、宋仆射谢混、宋太尉袁淑、宋征君王微、宋征虏将军王僧达诗（页二七七）
　　其源出于张华。才力苦弱，故务其清浅，殊得风流媚趣。课其实录，则豫章、仆射，宜分庭抗礼；征君、太尉，可托乘后车；征虏卓卓，殆欲度骅骝前。
　　人名检索：▲谢瞻（字宣远）▲谢混▲袁淑（字阳源）▲王微（字景玄）▲王僧达▲张华
　　二七、宋法曹参军谢惠连诗（页二八四）
　　小谢才思富捷，恨其兰玉夙凋，故长辔未骋。《秋怀》、《捣衣》之作，虽复灵运锐思，亦何以加焉。又工为绮丽歌谣，风人第一。《谢氏家录》云：「康乐每对惠连，辄得佳语。后在永嘉西堂，思诗竟日不就，寤寐间，忽见惠连，即成『池塘生春草』。故尝云：『此语有神助，非我语也。』」
　　人名检索：▲谢惠连▲谢灵运
　　二八、宋参军鲍照诗（页二八五）
　　其源出于二张。善制形状写物之词。得景阳之诡，含茂先之靡。骨节强于谢混，驱迈疾于颜延。总四家而擅美，跨两代而孤出。嗟其才秀人微，故取湮当代。然贵尚巧似，不避危伲颇伤清雅之调。故言险俗者，多以附照。
　　人名检索：▲鲍照▲张协▲张华▲谢混▲颜延之
　　二九、齐吏部谢I诗（页二九八）
　　其源出于谢混。微伤细密，颇在不伦。一章之中，自有玉石。然奇章秀句，往往警遒，足使叔源失步，明远变色。善自发诗端，而末篇多踬，此意锐而才弱也。至为后进士子之所嗟慕。I极与余论诗，感激顿挫过其文。
　　人名检索：▲谢I（字玄晖）▲谢混▲鲍照
　　三○、梁光禄江淹诗（页三○六）
　　文通诗体总杂，善于摹拟，筋力于王微，成就于谢I。初，淹罢宣城郡，遂宿冶亭，梦一美丈夫，自称郭璞，谓淹曰：「我有笔在卿处多年矣，可以见还。」淹探怀中，得五色笔以授之。尔后为诗，不复成语，故世传江淹才尽。
　　人名检索：▲江淹▲王微▲谢I▲郭璞
　　三一、梁卫将军范云、梁中书郎邱迟诗（页三一二）
　　范诗清便宛转，如流风回雪。邱诗点缀映媚，似落花依草。故当浅于江淹，而秀于任P。
　　人名检索：▲范云（字彦龙）▲江淹▲任P（字彦升）
　　三二、梁太常任P诗（页三一六）
　　彦升少年为诗不工，故世称[沈诗任笔]，P深恨之。晚节爱好既笃，文亦遒变，善铨事理，拓体渊雅，得国士之风，故擢居中品。但P既博物，动辄用事，所以诗不得奇。少年士子，效其如此，弊矣。
　　人名检索：▲任P▲沉约（字休文）
　　三三、梁左光禄沉约诗（页三二一）
　　观休文众制，五言最优。详其文体，察其余论，固知宪章鲍明远也。所以不闲于经纶，而长于清怨。永明相王爱文，王元长等，皆宗附之约。于时谢I未遒，江淹才尽，范云名级故微，故约称独步。虽文不至，其工丽，亦一时之选也。见重闾里，诵咏成音。嵘谓：约所着既多，今剪除淫杂，收其精要，允为中品之第矣，故当词密于范，意浅于江也。
　　人名检索：▲沉约▲鲍照▲萧子良（梁竟陵王）▲王融（字符长）▲谢I▲江淹▲范云▲钟嵘
　　
　　【诗品下】
　　序曰：昔曹、刘殆文章之圣，陆、谢为体贰之才。锐精研思，千百年中，而不闻宫商之辨，四声之论。或谓前达偶然不见，岂其然乎？
　　尝试言之，古曰诗颂，皆被之金竹。故非调五音，无以谐会。若「置酒高堂上」，「明月照高楼」，为韵之首。故三祖之词，文或不工，而韵入歌唱，此重音韵之义也。与世之言宫商异矣。今既不被管弦，亦何取于声律耶？
　　齐有王元长者，尝谓余云：「宫商与二仪俱生，自古词人不知用之，唯颜宪子论文乃云律吕音调，而其实大谬。唯见范晔、谢庄颇识之耳。」尝欲造《知音论》未就而卒。
　　王元长创其首，谢I、沉约扬其波。三贤咸贵公子孙，幼有文辩。于是士流景慕，务为精密。擗绩细微，专相陵架。故使文多拘忌，伤其真美。余谓文制，本须讽读，不可蹇碍，但令清浊通流，口吻调利，斯为足矣。至平上去入，则余病未能；蜂腰、鹤膝，闾里已具。
　　陈思赠弟，仲宣《七哀》，公干思友，阮籍《咏怀》，子卿〔双凫〕，叔夜〔双鸾〕，茂先寒夕，平叔衣单，安仁倦暑，景阳苦雨，灵运《邺中》，士衡《拟古》，越石感乱，景纯咏M，王微风月，谢客山泉，叔源离宴，鲍照戍边，太冲《咏史》，颜延入洛，陶公咏贫之制，惠连《捣衣》之作，斯皆五言之警策者也。所谓篇章之珠泽，文彩之邓林。
　　
　　三四、汉令史班固、汉孝廉郦炎、汉上计赵壹（页三五七）
　　孟坚才流，而老于掌故。观其《咏史》，有感叹之词。文胜托咏[灵芝]，怀寄不浅。元叔散愤[兰蕙]，指斥[囊钱]，苦言切句，良亦勤矣。斯人也，而有斯困，悲夫！
　　人名检索：▲班固（字孟坚）▲郦炎（字文胜）▲赵壹（字符叔）
　　三五、魏武帝、魏明帝（页三六二）
　　曹公古直，甚有悲凉之句。辈蝗缲В亦称三祖。
　　人名检索：▲曹操（魏武帝，字孟德）▲曹保ㄎ好鞯郏字符仲）▲曹丕
　　三六、魏白马王彪、魏文学徐干（页一四四）
　　白马与陈思答赠，伟长与公干往复，虽曰「以莛扣钟」，亦能闲雅矣。
　　人名检索：▲曹彪▲曹植▲徐干（字伟长）▲刘桢
　　三七、魏仓曹属阮r、晋顿邱太守欧阳建、晋文学应`、晋中书令嵇含、晋河南太守阮侃、晋侍中嵇绍、晋黄门枣据（页三七○）
　　元瑜、坚石七言诗，并平典不失古体。大检似；而二嵇微优矣。
　　人名检索：▲阮r（字符瑜）▲欧阳建（字坚石）▲应`▲嵇含（字君道）▲阮侃（字德如）▲嵇绍（字延祖）▲枣据（字道彦）
　　三八、晋中书张载、晋司隶傅玄、晋太仆傅咸、晋侍中缪袭、晋散骑常侍夏侯湛（页三七八）
　　孟阳诗，乃远惭厥弟，而近超两傅。长虞父子，繁富可嘉。孝若虽曰后进，见重安仁。熙伯《挽歌》，唯以造哀尔。
　　人名检索：▲张载（字孟阳）▲张协▲张亢▲傅玄（字休奕）▲傅咸（字长虞）▲缪袭（字熙伯）▲夏侯湛（字孝若）▲潘岳
　　三九、晋骠骑王济、晋征南将军杜预、晋廷尉孙绰、晋征士许询（页三八五）
　　永嘉以来，清虚在俗。王武子辈诗，贵道家之言。爰洎江表，玄风尚备。真长、仲祖、桓、庾诸公犹相袭。世称孙、许，弥善恬淡之词。
　　人名检索：▲王济（字武子）▲杜预（字符凯）▲孙绰（字兴公）▲许询（字玄度）▲刘矗ㄗ终娉ぃ▲王蒙（字仲祖）▲桓温▲庾亮
　　四○、晋征士戴逵（页三九一）
　　安道诗虽嫩弱，有清工之句，裁长补短，袁彦伯之亚乎？逵子J，亦有一时之誉。
　　人名检索：▲戴逵（字安道）▲袁宏▲戴J
　　四一、晋东阳太守殷仲文（页三九四）
　　晋、宋之际，殆无诗乎？义熙中，以谢益寿、殷仲文为华绮之冠，殷不竞矣。
　　人名检索：▲殷仲文▲谢混
　　四二、宋尚书令傅亮（页三九七）
　　季友文，余常忽而不察。今沉特进撰诗，载其数首，亦复平矣。
　　人名检索：▲傅亮（字季友）▲沈约
　　四三、宋记室何长瑜、羊曜[（页四○○）
　　才难，信矣。以康乐与羊何若此，而二人文辞，殆不足奇。
　　人名检索：▲何长瑜▲羊曜[（名璇之，曜[其字也）▲范晔（字蔚宗）▲谢灵运
　　四四、宋詹事范晔（页四○三）
　　蔚宗诗，乃不称其才，亦为鲜举矣。
　　人名检索：▲范晔（字蔚宗）
　　四五、宋孝武帝、宋南平王铄、宋建平王宏（页四○五）
　　孝武诗，雕文织彩，过为精密，为二蕃希慕，见称轻巧矣。
　　人名检索：▲刘骏（宋孝武帝，字休龙）▲王铄（字休玄）▲王宏（字休度）
　　四六、宋光禄谢庄（页四○九）
　　希逸诗，气候清雅，不逮于王、袁。然兴属闲长，良无鄙促也。
　　人名检索：▲谢庄（字希逸）▲王微▲袁淑
　　四七、宋御史苏宝生、宋中书令史陵修之、宋典祠令任昙绪、宋越骑戴法兴（页四一二）
　　苏、陵、任、戴，并着篇章，亦为缙绅之所嗟咏。人非文才是，愈有可嘉焉。
　　人名检索：▲苏宝（字宝生）▲陵修之▲任昙绪▲戴法兴
　　四八、宋监典事区惠恭（页四一五）
　　惠恭本胡人，为颜师伯干。颜为诗笔，辄偷定之。后造《独乐赋》，语侵给主，被斥。及大将军修北第，差充作长。时谢惠连兼记室参军，惠恭时往共安陵嘲调。末作《双枕诗》以示谢。谢曰：「君诚能，恐人未重，且可以为谢法曹造，遗大将军。」见之赏叹，以锦二端赐谢。谢辞曰：「此诗，公作长所制，请以锦赐之。」
　　人名检索：▲区惠恭▲颜师伯（字长渊）▲谢惠连▲彭城王刘义康
　　四九、齐惠休上人、齐道猷上人、齐释宝月（页四二一）
　　惠休淫靡，情过其才。世遂匹之鲍照，恐商周矣。羊曜[云：「是颜公忌照之文，故立休鲍之论。」康、帛二胡，亦有清句。《行路难》是东阳柴廓所造。宝月尝憩其家，会廓亡，因切而有之。廓子赉手本出都，欲讼此事，乃厚赂止之。
　　人名检索：▲惠休上人（本姓汤，字茂远）▲帛道猷上人（本姓冯）▲释宝月▲鲍照▲羊曜[▲颜延之
　　五十、齐高帝、齐征北将军张永、齐太尉王文宪（页四二八）
　　齐高帝诗，词藻意深，无所云少。张景云虽谢文体，颇有古意。至如王师文宪，既经国图远，或忽是雕虫。
　　人名检索：▲齐高帝（萧道成）▲张永（字景云）▲王俭（字仲宝，谥文宪，王俭为钟嵘之师，故呼谥而不名）
　　五一、齐黄门谢超宗、齐浔阳太守邱灵鞫、齐给事中郎刘祥、齐司徒长史檀超、齐正员郎钟宪、齐诸暨令颜测、齐秀才顾则心（页四三二）
　　檀、谢七君，并祖袭颜延。欣欣不倦，得士大夫之雅致乎！余从祖正员尝云：「大明、泰始中，鲍、休美文，殊已动俗，惟此诸人，傅颜、陆体。用固执不移。颜诸暨最荷家声。」
　　人名检索：▲谢超宗（字几卿，灵运孙）▲邱灵鞫▲刘祥（字显微）▲檀超（字悦祖）▲钟宪（钟嵘从祖）▲颜恻▲颜则心▲陆机▲颜延之
　　五二、晋参军毛伯成、齐朝请吴迈远、齐朝请许瑶之（页四四0）
　　伯成文不全佳，亦多惆怅。吴善于风人答赠。许长于短句咏物。汤休谓远云：「我诗可为汝诗父。」以访谢光禄，云：「不然尔，汤可为庶兄。」│
　　人名检索：▲毛玄（字伯成）▲吴迈远▲许瑶之▲汤惠休▲谢庄
　　五三、齐鲍令晖、齐韩兰英（页四四四）
　　令晖歌诗，往往崭绝清巧，拟古尤胜。唯《百韵》淫杂矣。照尝答孝武云：「臣妹才亚于左芬，臣才不及太冲尔。」兰英绮密，甚有名篇。又善谈笑。齐武以为[韩公]。借使二媛生于上叶，则[玉阶]之赋，[纨素]之辞，未讵多也。
　　人名检索：▲鲍令晖（鲍照妹）▲韩兰英▲宋孝武帝（刘骏）▲左芬（左思妹）▲左思▲齐武帝（高赜）▲班婕妤
　　五四、齐司徒长史张融、齐詹事孔稚圭（页四四九）
　　思光诗缓诞放纵，有乖文体，然亦捷疾丰饶，差不局促。德璋生于封溪，而文为雕饰，青于蓝矣。
　　人名检索：▲张融（字思光）▲孔稚圭（字德璋）
　　五五、齐宁朔将军王融、齐中庶子刘绘（页四五四）
　　元长、士章，并有盛才。词美英净，至于五言之作，几乎尺有所短。譬应变将略，非武侯所长，未足以贬卧龙。
　　人名检索：▲王融▲刘绘（字士章）▲诸葛亮（字孔明，号卧龙）
　　五六、齐仆射江u（页四五八）
　　u诗猗猗清润。弟祀，明靡可怀。
　　人名检索：▲江u（字弘业）▲江祀（字景昌） 
　　五七、齐记室王屮、齐绥建太守卞彬、齐端溪令卞铄（页四五九）
　　王屮、二卞诗，并爱奇崭绝，慕袁彦伯之风。虽不宏绰，而文体剿净，去平美远矣。
　　人名检索：▲王屮（字简栖）▲卞彬（字士蔚）▲卞铄▲袁宏（字彦伯）
　　五八、齐诸暨令袁嘏（页四六二）
　　嘏诗平平耳，多自谓能。尝语徐太保尉云：「我诗有生气，须人捉着。不尔，便飞去。」
　　人名检索：▲袁嘏▲徐太保尉（未详，或即徐孝嗣）
　　五九、齐雍州刺史张欣泰、梁中书郎范缜（页四六五）
　　欣泰、子真，并希古胜文。鄙薄俗制，赏心流亮，不失雅宗。
　　人名检索：▲张欣奉（字义亨）▲范缜（字子真）
　　六○、齐秀才陆厥（页四六七）
　　观厥文纬，具识丈夫之情状。自制未优，非言之失也。
　　人名检索：▲陆厥（字韩卿）
　　六一、梁常侍虞羲、梁建阳令江洪（页四七一）
　　子阳诗奇句清拔，谢I常嗟颂之。洪虽无多，亦能自迥出。
　　人名检索：▲虞羲（字子阳）▲江洪▲谢I
　　六二、梁步兵鲍行卿、梁晋陵令孙察（页四七四）
　　行卿少年，其擅风谣之美。察最幽微，而感赏至到耳。
　　人名检索：▲鲍行卿▲孙察
