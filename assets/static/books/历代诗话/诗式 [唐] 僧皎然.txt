诗式 [唐] 僧皎然着 




明势 

　　高手述作，如登荆、巫，觌三湘、鄢、郢之盛，萦回盘R，千变万态。文体开阖作用之势。或极天高峙，焉不群，气胜势飞，合杳相属；奇势在工。或修江耿耿，万里无波，H出高深重复之状。奇势雅发。古今逸格，皆造其极矣。 

明作用 

　　作者措意，虽有声律，不妨作用。如壶公瓢中自有天地日月，时时针掷线，似断而复续，此为诗中之仙。拘忌之徒，非可企及矣。 

明四声 

　　乐章有宫商五音之说，不闻四声。近自周J、刘绘流出，宫商畅于诗体，轻重低昂之节，韵合情高，此未损文格。沈休文酷裁八病，碎用四声，故风雅殆尽。后之才子，天机不高，为沉生弊法所媚，懵然随流，溺而不返。 

诗有四不 

　　气高而不怒，怒则失于风流；力劲而不露，露则伤于斤斧；情多而不暗，暗则蹶于拙钝；才赡而不疏，疏则损于筋脉。 

诗有四深 

　　气象氤氲，由深于体势；意度盘R，由深于作用；用律不滞，由深于声对；用事不直，由深于义类。 

诗有二要 

　　要力全而不苦涩，要气足而不怒张。 

诗有二废 

　　虽欲废巧尚直，而思致不得置；虽欲废词尚意，而典丽不得遗。 

诗有四离 

　　虽期道情，而离深僻；虽用经史，而离书生；虽尚高逸，而离迂远；虽欲飞动，而离轻浮。 

诗有六迷 

　　以虚诞而为高骨；以缓漫而为冲澹；以错用意而为独善；以诡怪而为新奇；以烂熟而为稳约；以气少力弱而为容易。 

诗有六至 

　　至险而不僻；至奇而不差；至丽而自然；至苦而无迹；至近而意远；至放而不迂。 

诗有七德德，一作得 

　　一识理；二高古；三典丽；四风流；五精神；六质干；七体裁。 

诗有五格 

　　不用事第一；作用事第二；其有不用事而措意不高者，黜入第二格。直用事第三；其中亦有不用事而格稍下，贬居第三。有事无事第四；此于第三格中稍下，故入第四。有事无事，情格俱下第五。情格俱下，有事无事可知也。

李少卿并古诗十九首 

　　西汉之初，王泽未竭，诗教在焉。昔仲尼所删诗三百篇，初传卜商。后之学者，以师道相高，故有齐、鲁四家之目。其五言，周时已见滥觞，及乎成篇，则始于李陵、苏武二子。天与其性，发言自高，未有作用。《十九首》辞精义炳，婉而成章，始见作用之功。盖东汉之文体。又如「冉冉孤生竹」、「青青河畔草」，傅毅、蔡邕所作。以此而论，为汉明矣。 

邺中集 

　　邺中七子，陈、王最高。刘桢辞气，偏正得其中，不拘对属，偶或有之，语与兴驱，势逐情起，不由作意，气格自高，与《十九首》其流一也。 

文章宗旨 

　　康乐公早岁能文，性颖神澈。及通内典，心地更精，故所作诗，发皆造极。得非空王之道助邪？夫文章，天下之公器，安敢私焉？曩者尝与诸公论康乐为文，直于情性，尚于作用，不顾词彩，而风流自然。彼清景当中，天地秋色，诗之量也；庆一作卿。云从风，舒卷万状，诗之变也。不然，何以得其格高，其气正，其体贞，其貌古，其词深，其才婉，其德宏，其调逸，其声谐哉？至如〈述祖德〉一章，〈拟邺中〉八首，〈经庐陵王墓〉、〈临池上楼〉，识度高明，盖诗中之日月也，安可攀援哉！惠休所评「谢诗如芙蓉出水」，斯言颇近矣！故能上蹑《风》、《骚》，下超魏、晋。建安制作，其椎轮乎？ 

用事 

　　诗人皆以征古为用事，不必尽然也。今且于六义之中，略论比兴。取象曰比，取义曰兴。义即象下之意。凡禽鱼、草木、人物、名数，万象之中义类同者，尽入比兴，〈关雎〉即其义也。如陶公以「孤雪」比「贫士」；鲍照以「直」比「朱丝」，以「清」比「玉壶」。时久呼比为用事，呼用事为比。如陆机〈齐讴行〉：「鄙哉牛山叹，未及至人情。爽鸠已徂，吾子安得停？」此规谏之忠，是用事非比也。如康乐公〈还旧园作〉：「偶与张、邴合，久欲归东山。」此叙志之忠，是比，非用事也。详味可知。 

语似用事义非用事 

　　此二门始有之，而弱手不能知也。如康乐公「彭、薛u一作裁。知耻，贡公未遗荣。或可优贪竞，岂足称达生？」此申商榷三贤，虽许其退身，不免遗议。盖康乐欲借此成我诗，非用事也。如〈古诗〉：「仙人王子乔，难可与等期。」曹植〈赠白马王彪〉：「虚无求列仙，松子久吾欺。」又〈古诗〉：「师涓久不奏，谁能宣我心？」上句言仙道不可偕，次句让一作诮。求之无效。下句略似指人，如魏武呼「杜康」为酒。盖作者存其毛粉，不欲委曲伤乎天真，并非用事也。 

取境 

　　诗不假修饰，任其丑朴。但风韵正，天真全，即名上等。予曰：不然，无盐阙容而有德，曷若文王、太姒有容而有德乎？又云：不要苦思，苦思则丧自然之质。此亦不然。夫不入虎穴，焉得虎子？取境之时，须至难、至险，始见奇句。成篇之后，观其气貌，有似等闲，不思而得，此高手也。有时意静神王，佳句纵横若不可遏，宛若神助。不然，盖由先积精思，因神王而得乎？ 

重意诗例 

　　两重意已上，皆文外之旨。若遇高手，如康乐公，览而察之，但见情性，不睹文字，盖诣道之极也。向使此道，尊之于儒，则冠六经之首。贵之于道，则居众妙之门；精之于释，则彻空王之奥。但恐徒挥斧斤，而无其质，故伯牙所以叹息也。畴昔国朝协律郎吴竞与越僧元监集秀句，二子天机素少，选又不精，多采浮浅之言，以诱蒙俗。特入瞽夫偷语之便，何异借贼兵而资盗粮，无益于诗教矣。 

跌宕格二品 

　　越俗 

　　其道如黄鹤临风，貌逸神王，杳不可羁。郭景纯〈游M诗〉：「左挹浮邱袂，右拍洪崖肩。」鲍明远〈拟行路难〉：「举头四顾望，但见松柏园，荆棘郁蹲蹲。中有一鸟名杜鹃，言是古时蜀帝魂。声音哀苦鸣不息，羽毛憔悴似人髡。飞走树间啄虫蚁，岂忆往时一作日。天子尊。念兹死生变化非常理，中心恻怆不能言。」 

　　骇俗 

　　其道如楚有接舆，鲁有原壤。外示惊俗之貌，内藏达人之度。郭景纯〈游仙诗〉：「娥扬妙音，洪崖颔其颐。」王梵志〈道情诗〉：「我昔未生时，冥冥无所知。天公强生我，生我复何为？无衣使我寒，无食使我饥。还你天公我，还我未生时。」贺知章〈放达诗〉：「落花真好些，一醉一回颠。」卢照邻〈劳作诗〉：「城狐尾独束，山鬼面参覃。」 

没格一品 

　　淡俗 

　　此道如夏姬当垆，似荡而贞；采吴、楚之风，然俗而正。古歌曰：「华阴山头百尺井，下有流泉彻骨冷。可怜女子来照影，不照其余照斜领。」 

调笑格一品 

　　戏俗 

　　《汉书》云：「匡鼎来，解人颐。」盖说《诗》也。此一品非雅作，足为谈笑之资矣。李白〈上云乐〉：「女娲弄黄土，抟作愚下人。散在六合间，蒙蒙若沙尘。」 

对句不对句 

　　上句偶然孤发，其意未全，更资下句引之方了。其对语一句便显，不假下句。此少相敌，功夫稍殊。请试论之：夫对者，如天尊、地卑，君臣、父子，盖天地自然之数。若斤斧迹存，不合自然，则非作者之意。又诗语二句相须，如鸟有翅，若惟擅工一句，虽奇且丽，何异于鸳鸯五色，只翼而飞者哉？ 

三不同语意势 

　　不同可知矣。此则有三同，三同之中，偷语最为钝贼。如汉定律令，厥罪必书，不应为。A侯务在匡佐，不暇采诗。致使弱手芜才，公行劫掠。若评质以道，片言可折，此辈无处逃刑。其次偷意，事虽可罔，情不可原。若欲一例平反，诗教何设？其次偷势，才巧意精，若无朕迹，盖诗人偷狐白裘于阃域中之手。吾示赏俊，从其漏网。 

偷语诗例 

　　如陈后主〈入隋侍宴应诏诗〉：「日月光天德」，取傅长虞〈赠何劭王济诗〉：「日月光太清」。上三字同，下二字义同。 

偷意诗例 

　　如沉缙凇闯晁瘴兜朗〉：「小池残暑退，高树早凉归」，取柳恽〈从武帝登景阳楼诗〉：「太液沧波起，长杨高树秋。」 

偷势诗例 

　　如王昌龄〈独游诗〉：「手携双鲤鱼，目送千里雁。悟彼飞有适，嗟此罹忧患。」取嵇康〈送秀才入军诗〉：「目送归鸿，手挥五弦。俯仰自得，游心泰玄。」 

品藻 

　　古来诗集，多有不公，或虽公而不鉴。今则不然。与二三作者，县衡于众制之表，览而鉴之，庶无遗矣。其华艳如百叶芙蓉，菡萏照水。其体裁如龙行虎步，气逸情高。脱若思来景遏，其势中断，亦有如寒松病枝，风摆半折。 

辨体有一十九字 

　　夫诗人之思，初发取境偏高，则一首举体便高；取境偏逸，则一首举体便逸。才性一作情性。等字亦然，故各归功一字。偏高、偏逸之例，直于诗体、篇目、风貌不妨。一字之下，风律外彰，体德内蕴，如车之有毂，众辐归焉。其一十九字，括文章德体，风味尽矣，如《易》之有彖辞焉。今但注于前卷中，后卷不复备举。其比兴等六义，本乎情思，亦蕴乎十九字中，无复别出矣。 

　　高、风韵切畅曰高。逸、体格闲放曰逸。贞、放词正直曰贞。忠、临危不变曰忠。节、持节不改曰节。志、立志不改曰志。气、风情耿耿曰气。情、缘情不尽曰情。思、气多含蓄曰思。德、词温而正曰德。诫、检束防闲曰诫。闲、情性疏野曰闲。达、心迹旷诞曰达。悲、伤甚曰悲。怨、词理凄切曰怨。意、立言曰意。力、体裁劲健曰力。静、非如松风不动，林未鸣，乃谓意中之静。远。非谓淼淼望水，杳杳看山，乃谓意中之远。
 

