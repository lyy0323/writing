---
layout: post
title: "轨边集"
date: 2024-10-01
categories: [诗集]
tags: []
content-created: 2022-03-05
content-updated: 2024-12-31
archive-created: 2024-11-01
archive-updated: 2025-01-02
---

> 看霞凝铁轨，列车北去，独向天陲。

## 卷一

### [少年游·淞南](http://sjtuguoxue.space/poem/02193) `2024-01-14`

　　泗塘一水泛涓涓。夹道市墟喧。行人迢递，单车来往，牌匾已经年。◎凉风晚起街头静，斜日渐阑珊。可惜天边，华灯璀错，照不出中环。

### [鹧鸪天·灯](http://sjtuguoxue.space/poem/02159) `2023-05-04`

　　璀错金城夜雨斜，流街溢彩指天涯。莹如星点江云翼，炳映林端琼树花。◎人杂沓，趣亨嘉。琉璃心注紫晶华。欢喧只是无关我，一盏昏黄属自家。

### [晚城次溪烟韵](http://sjtuguoxue.space/poem/01348) `2024-03-04`

　　醉借数壶酒，身羁百尺楼。城深晚风碎，江阔夜云悠。灯是天河泻，车如星斗流。人皆泛枯水，搁浅在滩头。

### [晚城](http://sjtuguoxue.space/poem/01380) `2024-04-12`

　　熠煜灯星带水缭，霓虹飞入薄云烧。欲同李白约来醉，正与吴刚架有桥。久霁槐街还浅露，将残梨蕊暗霜髫。回望楼角阴深处，寒雪经年积未消。

### [过张江](http://sjtuguoxue.space/poem/01341) `2024-02-07`

　　昨夜遗珠留影存，重来已佚站台温。望中深浅行车迹，足下依稀导轨痕。十载电铃溶白雨，千秋城梦觉黄昏。广兰路口枝头雀，也避寒风不出门。

> 张江有轨电车1路是上海市运营的第一条现代有轨电车线路，于2010年1月1日正式开通运营，于2023年6月拆除。

### [行经内环高架路与三号线并行数里有感](http://sjtuguoxue.space/poem/01316) `2024-01-07`

　　百尺楼间流夕阳，斜晖虹口足球场。偶经一段同行路，到此双飞各启航。我固可能归海角，君今应是往江杨？相看渐去渐无影，凝作心头数点霜。

### [感旧次冰砖韵四首](http://sjtuguoxue.space/poem/01429) `2024-11-04`

　　长车陌路偶行经。金属音符暗可听。别后清波流断木，抔时黄叶积颓龄。云浮寒碧蜻蜓小，人沐煖红翡翠青。我到天桥怅望久，一城旧忆未全醒。

　　昨夜香焚白玉椽。忽兴细阅旧时篇。曲终字韵凋零后，泪在声情流转前。海月初升两城梦，霓虹不寐一江烟。小屏明灭伴孤枕，指上于今尚有缘。

　　某年相聚夜之城。草草觥筹聊共倾。醉后灯如天泻雨，酣时云是水游鲸。晓催晓别分三处，秋尽秋蛩绝一生。残酒未消残句断，人潮流似季风行。

　　望中鸿雁入苍茫。晚世因何扮楚狂。车往车来南北路，门开门闭两三场。行行红绿笛声短，渺渺哭歌人影长。此日真能偶然识，请君相送到河梁。

## 卷二

### <span style="background: #8cc22020; width: 100%; padding: 0.2em 0.5em"><font color="#8cc220">▌</font>鹧鸪天·末班二号线 `2023-04-18`</span>

　　深晚海风和雨斜，电车与旅各归家。窗唯倚我共看远，君且乘云应已遐。◎思缱绻，漫喧哗，钢轮铁轨奏胡笳。明灯依旧都心里，只是身旁少了他。

### <span style="background: #fcd60020; width: 100%; padding: 0.2em 0.5em"><font color="#fcd600">▌</font>鹧鸪天·末班三号线 `2023-05-13`</span>

　　一串明珠夜欲眠，辰星如故缀云天。犹萦绮曲喧时舞，已作倾杯醉里烟。◎过六载，别千山。此情此夜此窗前。街灯未识尘间我，却道曾经有少年。

### <span style="background: #461d8420; width: 100%; padding: 0.2em 0.5em"><font color="#461d84">▌</font>鹧鸪天·末班四号线 `2023-12-23`</span>

　　永永<u>吴淞</u>一道江，桥头飞掠铁车厢。不嫌逆旅因陈迹，日送归人入梦乡。◎灯下柳，路边桑。当年爱听《夜来香》。<u>长宁路</u>口清宵月，曾是<u>长宁站</u>里霜。

### <span style="background: #944d9a20; width: 100%; padding: 0.2em 0.5em"><font color="#944d9a">▌</font>鹧鸪天·末班五号线 `2023-04-24`</span>

　　碎脆车铃到此微，风吹腕表秒针移。扶梯欲引灯成线，望眼曾收月有辉。◎家尚远，首先垂。恍然身正踏云飞。门开忽入倾城雨，想是春温送我归。

### <span style="background: #d4006820; width: 100%; padding: 0.2em 0.5em"><font color="#d40068">▌</font>鹧鸪天·末班六号线 `2023-12-10`</span>

　　别后秋深秋月眠，<u>港城</u>归寂沚连天。可怜灯守霜街外，遥送车循铁轨前。◎过<u>洲海</u>，越<u>云山</u>。<u>高桥</u>摇曳到<u>前滩</u>。<u>浦江</u>水似侬心折，流近<u>川杨</u>又一弯。

### <span style="background: #c6afd420; width: 100%; padding: 0.2em 0.5em"><font color="#c6afd4">▌</font>鹧鸪天·末班十号线 `2023-03-27`</span>

　　<u>五角场</u>中月一轮，影双偎作有情人。共怜手软应须执，却恨途歧到此分。◎过卅里，抱孤身。已空怀蕴聚时温。算君睡了休侵扰，独履归程春夜痕。

### <span style="background: #871c2b20; width: 100%; padding: 0.2em 0.5em"><font color="#871c2b">▌</font>鹧鸪天·末班十一号线 `2023-09-27`</span>

　　检点新秋到酒壶，<u>华山路</u>上景如初。曾依柳陌飞晴雁，有恋荷塘跃雨鱼。◎人影淡，夜风酥。列车弛向远平芜。明朝晓月应期寄，同踏归程更一途。

### <span style="background: #00786020; width: 100%; padding: 0.2em 0.5em"><font color="#007860">▌</font>鹧鸪天·末班十二号线 `2023-12-12`</span>

　　<u>大悦城</u>边觅故人，摩天轮下酒余温。欲追往日同欢事，已寄寒年逆旅身。◎言不尽，道平分。<u>南京西路</u>左边门。漂萍少聚多离别，长在<u>吴淞</u>未有根。

### <span style="background: #b6a27a20; width: 100%; padding: 0.2em 0.5em"><font color="#b6a27a">▌</font>鹧鸪天·末班十五号线 `2023-10-12`</span>

　　总藉深宵独自身，行如轻雁少留痕。城灯幽处犹明我，秋意闲来亦可人。◎过九曲，渡三津。静观往客惹红尘。邀迎清夜疏桐影，参取归程一段真。

## 卷三

### [水调歌头·食哩一家](http://sjtuguoxue.space/poem/02207) `2024-04-13`

　　<u>星夜</u>一谣始，相会在<u>愚园</u>。<u>市西</u>风物依约，飞入小楼间。满碗咖喱浓郁，整块猪排香脆，引客两垂涎。有友或来<u>沪</u>，邀此共盘餐。◎故人去，苔痕渐，转三年。犹疑是梦，<u>梁溪</u>轻泛到<u>崇安</u>。唤醒当时味蕾，惊起平生泪腺，恍惚<u>幼青</u>颜。若溯<u>惠山</u>觅，应在<u>二泉</u>边。

### [望海潮·麦当劳作](http://sjtuguoxue.space/poem/02168) `2023-06-07`

　　清风新夏，喧城近暮，楼间晚照西斜。梧叶碧荫，街灯婉影，淹留来往行车。推入小门纱，几多仆仆客，偶也喧哗。白领书生，杂沓聚此暂为家。◎邻人外语精佳，议时兴热剧，与友咨嗟。旋有店员，甜筒递出，平添凉意些些。少侣笑无邪，对敬甜筒酒，醉了心花。一阵清风定格，此景到天涯。

## 卷四

### [鹧鸪天·暮](http://sjtuguoxue.space/poem/02211) `2024-04-23`

　　灯晕新燃街两行。落花不扫暗浮香。满城萧索馀羁客，一世飘零剩晚阳。◎云染污，鸟惊凉。汀兰杜若共仓皇。白雏长立枝头泣，应是前生愁未央。

### [沪上四月即景](http://sjtuguoxue.space/poem/01379) `2024-04-09`

　　一屏沪指绿如麻。几日霪霖伤物华。大道犹经路犹络，烦车鸣笛旅鸣笳。愧因随笔真成谶，苦是轮回未有涯。含泪梧枝生蛱蝶，纷纷飞向故人家。

### [过平江路口占](http://sjtuguoxue.space/poem/01273) `2023-07-21`

　　楼檐无力倚香樟，蝉与评弹和泪腔。黯黯梧灯夕阳老，去年鸦雀到平江。

### [八声甘州·惊蛰作](http://sjtuguoxue.space/poem/02129) `2022-03-05`

　　渐斜晖晦幻染莺啼，篱落锁园扉。看霞凝铁轨，列车北去，独向天陲。心以昙花一触，换永永流离。无处笺明月，焚断成灰。◎便踏晚枫来路，逐港城鸢影，酿作新词。待披荆斩棘，有准拟佳期。把今春、尽情挥了，任相思、织泪入罗衣。黄梅雨、湿青眉羽，声唤微晞。

### [八声甘州·霜降作](http://sjtuguoxue.space/poem/02138) `2022-10-23`

　　对江南夜月守空城，雁去锁心扉。叹音书断尽，胡琴喑哑，如在边陲。惊蛰依稀曾约，春咏作睽离。一曲相逢梦，两地尘灰。◎曾有水灯潋滟，枕思源湖上，轻唱秋词。恨凝霜别罢，竟永失佳期。问谁家、堂前新燕，睹元元、潦倒可沾衣？时风起，扫梧桐叶，白露将晞。

### [少年游·十二月三十一日](http://sjtuguoxue.space/poem/02247) `2024-12-31`

　　年关又近数声钟。依旧早高峰。几箱行李，几人拄拐，阻路闪灯红。◎分针催老眉微锈，何日是长终。许愿新年，无灾无病，安卧小衾中。
