---
layout: post
title: "水调歌头·南国寄家人十四首"
date: 2026-01-31
categories: [诗集]
tags: []
content-created: 2026-01-21
content-updated: 2026-01-31
archive-created: 2026-02-01
songs:
  - title: '水调歌头·南国寄家人十四首'
    artist: '林雨夜（作）/昈旿昤昽（朗诵）'
    cover: '/assets/imgs/album.jpg'
    src: '/assets/static/music/nanguo14.m4a'
---

### <span class="authorspan linyuye0">水调歌头·南国寄家人十四首</span>

<span><font color="#cadbce">▌</font></span>缥缈白云浦，轻托晚天蓝。六千里路遥隔，明月一并瞻。记得那年初见，露重东中院外，笑与眼波谈。踏雨主图夕，唇齿尚余甘。◎两年后，两场梦，两边酣。许卿共我，来年重聚百山南。我已重逢斯世，卿亦同行在侧，「为尔不须耽」。我道前生事，君笑似曾谙。<span style="color: #999; font-size: 0.8em">寄花桐。</span>

<span><font color="#c31010">▌</font></span>千里复千里，千里出南疆。却闻君在寒北，相伴白茫茫。别后江湾落雪，想象申城安卧，哼唱旧词章。恍惚少年梦，轻触即收藏。◎大学路，屋檐下，有书香。借君彩笔，连缀三万六千行。今夜新诗遥寄，来日红妆相倚，休说早春凉。正与君同梦，共此一虬江。<span style="color: #999; font-size: 0.8em">寄昈旿昤昽。</span>

<span><font color="#aa27f2">▌</font></span>一见华山路，一别两倾心。真如厅下曾聚，手指吻钢琴。此后收藏银杏，捡拾青春记忆，穿引到如今。长倚有怀抱，心事枕中寻。◎三年梦，一生誓，两厢吟。绮窗罗幕，皆同酣醉在花阴。相拟归来日子，筹备重逢礼物，检点感君忱。回看月清冽，相拥到春深。<span style="color: #999; font-size: 0.8em">寄鱼干。</span>

<span><font color="#e3e3d2">▌</font></span>南国气偏暖，经岁不教悲。春晖望极，君心共我莫相违。欲问常州天气，遥祝亲朋安好，请叩小园扉。唯恨路途隔，终夜不能归。◎瓦兹桥，争渡鸟，向西飞。可能初识，飞到那日水之涯。折跃华年灯影，提取寒身诗笔，寄与诉凄其。准拟重逢夜，相敬劝深杯。<span style="color: #999; font-size: 0.8em">寄溪烟。</span>

<span><font color="#663366">▌</font></span>那日玉人赠，簪一朵樱花。姑苏春半，催成红豆暗生芽。穿透三城烟雨，想象双弯眉鬓，路与水横斜。别后盼重会，怜取小椰椰。◎灞桥柳，咸阳道，汉中霞。安康商洛，相思文字手中赊。有恨多因路远，有爱唯余夜永，祈祷向天涯。春暮若能聚，呵护一些些。<span style="color: #999; font-size: 0.8em">寄长安。</span>

<span><font color="#cad7db">▌</font></span>彩索伴歌笑，轻雨剪星眸。缁衣戏挽云容，苦海与花洲。我到南城寄宿，正与椰林相伴，安卧自悠悠。试解永宵梦，聊折一枝愁。◎维港潮，徐汇叶，浦江秋。前滩偶聚，曾唱无尽水东流。爱我芳华正盛，怜汝清殇未满，勾指共沉浮。想象我眉目，浅笑也含羞。<span style="color: #999; font-size: 0.8em">寄清晏。</span>

<span><font color="#225588">▌</font></span>北地正飘雪，尘土卷胡风。连年客寓京郊，悲月似刀弓。遥想盐城曾聚，一碧晴阳暖意，东去也匆匆。多少落花泪，都付水流中。◎是露电，是雪爪，是飞蓬。蓬飞万里，佯作关外一孤鸿。却恨人心易变，又哭苍天无眼，潦倒养疏慵。但许擂台在，相与亮寒锋。<span style="color: #999; font-size: 0.8em">寄抱木。</span>

<span><font color="#882255">▌</font></span>相识隔江海，潮水接天来。翻过南岭，翻成云嶂与高崖。却恨山川黯淡，共叹前途冥漠，生世渐多乖。我笑说开嗓，妆了作头牌。◎莫相猜，片语罢，事兼该。无非扑火，烟花燃尽是尘埃。踏破横流血泪，挽住微明灯影，并坐在台阶。定格青春事，不许再安排。<span style="color: #999; font-size: 0.8em">寄雁迟。</span>

<span><font color="#b0f4e3">▌</font></span>美酒与羊肉，抛掷在双城。良宵去后，无穷大厦正将倾。已拾三秋红叶，遥看长冬霜雪，或许写笺成。折叠半生梦，点亮一灯明。◎明灯下，无人夜，举杯盈。举杯仰首，无论寒暑与归程。存取前身记忆，续作经年好梦，款款玉人情。世路真歧路，相与个中行。<span style="color: #999; font-size: 0.8em">寄广寒居士。</span>

<span><font color="#e3d2d2">▌</font></span>墙内有思念，墙外长青萝。冥濛小道，当年执手正经过。我欲追循遗迹，行到无穷寰宇，烂了手中柯。却道故人在，如在水中阿。◎年少梦，妆明灭，爱滂沱。唯多慨叹，非是良夜却逢他。别后残羹冷炙，眼下杯盘狼藉，至此已蹉跎。只有琴仍旧，唱着那时歌。<span style="color: #999; font-size: 0.8em">寄木猫。</span>

<span><font color="#d2e3e3">▌</font></span>湖上有佳客，天上有佳音。四年阔别，重听旧曲已蒙尘。想象思源湖水，掩映湖心亭外，彩笔与行云。应许诉情意，澹荡入芳樽。◎涵泽夜，临平晓，各留痕。不应有恨，不如怜取眼前人。也倩花灯一盏，却写华年传说，缥缈载春魂。记得拟春夜，相倚藉春身。<span style="color: #999; font-size: 0.8em">寄韶逆。</span>

<span><font color="#e3dad2">▌</font></span>芳草绕寒浦，飞鸟过群山。群山迢递，江流宛转点朱颜。夹道梧桐突兀，数点红梅傲立，凛冽在林端。南国有无信？昂首望中看。◎少年志，青春梦，满尘寰。忧愁风雨，依然直上白云间。亦许鹏程可即，休说鲈鱼堪脍，相拟锦衣还。待到再春日，同向碧枝攀。<span style="color: #999; font-size: 0.8em">寄空客。</span>

<span><font color="#f06bf4">▌</font></span>一水接天下，宛转溅春潮。江城两岸，轻拍矶岸小舟摇。或许那年错过，却向东湖折柳，思恋接长桥。桥下半湖碧，至此不尝凋。◎妆未就，眉乍敛，着红绡。可能对镜，唯多相照丽人娇。怜取芳心寸寸，守护青丝缕缕，星月共清宵。愿与卿同梦，「吃着枣泥糕」。<span style="color: #999; font-size: 0.8em">寄潜武。</span>

<span><font color="#bbffdd">▌</font></span>十里岭南路，摇曳出芙蕖。无穷星夜，天空落子在灵枢。舍得良宵点烛，亦许清风率性，随意乱翻书。赋得两行泪，脸上小明珠。◎几多愁，几多梦，不迷途。应怜长发，三年悲喜个中梳。写就平凡词句，缄起崎岖道路，相赠也相濡。某日真能聚，相倚恍如初。<span style="color: #999; font-size: 0.8em">寄知夏。</span>
