---
layout: post
title: "雨鱼集"
date: 2024-07-01
categories: [诗集]
tags: [雨鱼]
content-created: 2022-09-17
content-updated: 2024-11-21
archive-created: 2024-11-02
archive-updated: 2024-11-26
---

> 留取一身兰谷意，温存怀抱总依君。

## 卷一 流灯袅水

### [流灯](http://139.224.229.170/poem/01188) `2022-10-15`

　　流灯袅水试新裙，履似凌波鬓似云。唇启樱飞洛城曲，眸凝月演蜀都文。罗衣蝶舞风常羡，巧笑莺啼花未闻。留取一身兰谷意，温存怀抱总依君。

### [早春逢于雨暮，君以梅遗我，诗以赠之](http://139.224.229.170/poem/01230) `2023-02-23`

　　梦多秋后凌寒里，逢在春来踏雨时。缱绻知君思远客，殷勤为我剪梅枝。晚钟催发怀未暖，小木成荫根不移。有匪幸能怜玉早，勿教人叹葬花迟。

### 月夜相思十八首

#### [一](http://139.224.229.170/poem/01224) `2023-02-17`

　　寒舍深深梦更深，月斑树水帐边沉。桂中应满盈君泪，枕上翻疑湿我襟。远笛吹曾同唱曲，孤尘惜恰两倾心。忆温愈觉怀冷甚，一颤离丝添一寻。

#### [二](http://139.224.229.170/poem/01225) `2023-02-20`

　　扫却无津一片苔，由身卧左压心颓。风欺馆旧灯残白，枕湿痕新蜡半灰。足下稍歧经岁远，酒边空计盼春回。眸中若幸凝君影，惟许晓星慈莫催。

#### [三](http://139.224.229.170/poem/01226) `2023-02-21`

　　露湿庭阶鹭失途，昔城花火已平芜。前吟惘断心多颤，往事常新泪更酥。烛影同身春似有，荆程无伴梦都孤。寻君欲泛江流下，又恐夜深惊雁凫。

#### [四](http://139.224.229.170/poem/01227) `2023-02-22`

　　泪如春露惹流萤，虫火星光辨未明。此夜妆秾终自赏，一壶情溢向谁倾？羡花开即绝四海，成蝶梦多前半生。永感君怀曾纳我，戎装堪换练裙轻。

#### [五](http://139.224.229.170/poem/01229) `2023-02-23`

　　谁斟苦酒作甘霖？字里华容讵可寻？瓶细缘藏相赠纸，灯慈曾映两同心。月从别后盈难满，笔落情先泪未侵。总是无垠霜夜好，几回梦许到君衾。

#### [六](http://139.224.229.170/poem/01234) `2023-03-07`

　　明月圆时人却分，语音断续岂堪闻。眉头覆雪原非雪，梦里寻君不是君。窗满城灯盈有泪，风凝晓雾软沾裙。相思愿可宽衣带，减我腰身二十斤。

#### [七](http://139.224.229.170/poem/01247) `2023-04-23`

　　残风残月伴残釭，吹入寒衾惊羽幢。枕上似留温款款，眉心曾有语哝哝。衔书若即逐君影，回信何时到我窗？大抵情深多两隔，始归清泪作清江。

#### [八](http://139.224.229.170/poem/01299) `2023-12-02`

　　朗月凝霜镜水溶，萧萧朔气染枫红。梦过别浦临寒露，柳系行舟曳晚风。罗幕夜深知小雪，绮窗人静想归鸿。想鸿归入绮窗里，入我惊眠罗幕中。

#### [九](http://139.224.229.170/poem/01335) `2024-02-01`

　　朔吹漫将梅蕊挼，算秋别后客中过。花应自喜犹堪折，泪是相怜不够多。昨夜书来频检点，余生岁恶忍消磨。江南寒浦纵横卧，我与重逢隔几何？

#### [十](http://139.224.229.170/poem/01344) `2024-02-18`

　　春未到时深觉凉，折梅惜别更仓皇。彩笺已泪双行忆，孤枕新痕一缕霜。绘宇如真容尔汝，寄心托梦抚肝肠。可怜久不见君影，窗下清辉寒夜光。

#### [十一](http://139.224.229.170/poem/01346) `2024-02-23`

　　一城寒苦漫无涯，篱下孤梅结雨低。冬去冬来长瑟瑟，月盈月缺久凄凄。已宽借梦心能聚，犹困期春路自迷。冷案飘摇烛光影，不眠到晓鹧鸪啼。

#### [十二](http://139.224.229.170/poem/01353) `2024-03-15`

　　独上江滩江北流，新停夕雨一城幽。碧梧剩滴高楼泪，白砌递铺残月愁。水鸭飘摇知冷暖，野夫潦草著春秋。折来千纸相逢鹤，也似征鸿未可留。

#### [十三](http://139.224.229.170/poem/01354) `2024-03-16`

　　春信还须出九关，清宵人倚早樱孱。数茎白发擢前肆，几度佳期拟后删。别浦溪流入江底，他乡月照上云间。望中恍惚初识处，斜柳未醒青草蛮。

#### [十四](http://139.224.229.170/poem/01383) `2024-04-16`

　　昨夜箫声碎未宽。凝云泣露感窗阑。银丝泛入楼中绝，玉照侵来梦底寒。百结春心耽旧曲，一杯泪酿醉灵丹。只今青鸟真无迹，更觉蓬山不忍看。

#### [十五](http://139.224.229.170/poem/01384) `2024-04-16`

　　春深忽梦少年诗。吟到相牵第一丝。芍药才含新捧日，酒杯初碰未斟时。绕船江水今入海，携手津途终有歧。且记疏阑曾隔处，与君同折小梅枝。

#### [十六](http://139.224.229.170/poem/01390) `2024-04-24`

　　云绕新望密不宣，水通曾宴暗相连。梦拈珠字补残句，茧返冰丝续断弦。盏底轻歌多旧曲，帷中重会到他年。许知牛女聚无鹊，再向婵娟赊一圆。

#### [十七](http://139.224.229.170/poem/01391) `2024-04-25`

　　飞蓬来信问何如？案牍劳形况索居。笔缺一芯无语诉，词留半阕任人书。愁看白鬓正残我，怅立清辉已损余。渐长霜风拂丝乱，他年若聚待君梳。

#### [十八](http://139.224.229.170/poem/01424) `2024-08-10`

　　水溺中洲枝不衔，容身无处泪廉纤。风翻明月爱思旧，笔抹残妆独锁奁。绮席何堪慰心底，清谈略可展眉尖。许君入梦或相与，为把微灯仔细添。

#### [十九](http://139.224.229.170/poem/01443) `2024-11-21`

　　瑶镜新黄桐木梢。无声流落染霜袍。忆曾拾杏递秋水，叶正衔灯缀酒醪。梦后孑身长恍惚，「世间好物不坚牢」。为君织锦想相守，来日归时分蛋糕。

## 卷二 春始林端

### [汉宫春](http://139.224.229.170/poem/02137) `2022-09-17`

　　斜照温柔，扮夕街梧柳，金玉新妆。江风摇曳，转瞬眉眼君傍。犹疑执手，对楼头、灯影先双。秋至也，高城檐下，雁鸣暮里微凉。◎幸得君怀常暖，拥君身入卧，褪了花黄。欢同白猫闹耍，东躲西藏。君心我许，许君心、双凤鸳鸯。虽白露、秋宫春色，不输桂子芬芳。

### [待君归](http://139.224.229.170/poem/01185) `2022-09-20`

　　一夕明霞两处晖，两心一意念双飞。夜长无梦君不至，露白渐凉鸿已归。别浦江头潮笛赋，阳关城上泪罗衣。秋风何必吹人散，且待君来共此闱。

### [明珠湖桂花](http://139.224.229.170/poem/01186) `2022-09-23`

　　东瀛晓雾起秋辞，遍觅金银得一枝。我笑与君相遇早，君言候我已多时。

### [惊梦](http://139.224.229.170/poem/01217) `2023-01-05`

　　更深一颤恍惊眠，云鬓微凉泪未干。血洒摧心折肠断，烟消余悸惹风寒。半勾纤手绪方定，紧倚温怀意渐宽。长吻应邀君梦里，相依悲喜与同看。

### [清平乐·冬晓](http://139.224.229.170/poem/02149) `2023-01-19`

　　冬街踏晓，梳起银簪皎。兔跃城楼春意闹，今夕团圆未少。◎眸凝款款星光，云生恋恋朝阳。晨雾难遮红烛，新梅常伴新觞。

### [水调歌头·元夕](http://139.224.229.170/poem/02151) `2023-01-30`

　　一别已旬半，辗转夜难眠。不知今夕佳会，谁与共游欢？独对南窗落日，倦把愁容梳起，强笑出门看。垂首到街角，惊已在君前。◎手相执，身相属，意相连。有花有月，仍是君拥最心安。华彩通明千盏，人影依偎两道，如醉笑无言。此刻正春始，双燕落林端。

## 卷三 春入云笺

### [春晓](http://139.224.229.170/poem/01236) `2023-03-14`

　　梨白樱红曳小阑，露风催梦数生寒。漆封旧岁休回顾，戏寄真情聊自宽。枕里依稀君有嘱，尘中旖旎可多欢？残灯半映花下纸，浅浅摹成怀抱安。

### 题云笺壁四首

#### [一](http://139.224.229.170/poem/01280) `2023-09-04`

　　音书来去久频频，梧落秋深始见人。误我昔年无半夏，逢君一夜已三春。聚多云上鱼成雨，拥在街边吻有唇。月会圆时复相约，镜圆更比月圆真。

#### [二](http://139.224.229.170/poem/01281) `2023-09-17`

　　离鸿斜照软江云，雨结真珠叶隙存。小径蜿蜒数秋草，深亭疏密半春痕。有时花落不可料，无定雁归休再论。惜取倾怀在良夜，淹留缱绻几重温。

#### [三](http://139.224.229.170/poem/01425) `2024-09-09`

　　几树绯樱曳小洲，花狸坐卧各优游。镜中人事从来古，屏上心期不必秋。两变星霜云海结，三生灯火雨香浮。依稀枕畔闻啼鸟，似是君温款款留。

#### [四](http://139.224.229.170/poem/01428) `2024-10-18`

　　雨湿重樱露湿檐，狸奴主事久沉酣。暌违归处惊苔绿，向晚立时听海蓝。此界恒春花永在，一生多泪月曾谙。于今暂避浮尘去，爱把霜丝仔细簪。

### [病中归家有聚](http://139.224.229.170/poem/01289) `2023-10-23`

　　清灯半月压霜枝，晚木萧疏倦影垂。病到无眠惊久客，情非落泪不常诗。君言去日堪永夜，我道归来恒有时。执手卧安怀抱里，近枯心本复华滋。

### [旅中](http://139.224.229.170/poem/01404) `2024-06-04`

　　流离行旅客，灯照永宵长。一枕潇潇雨，三更渺渺霜。连山乡隔远，有梦夜惊凉。犹觉故人在，转身轻唤郎。

### [临江仙](http://139.224.229.170/poem/02228) `2024-11-16`

　　蝶在奈何桥上，我斟一碗忘川。向前即是入轮环。“此程因有你，还算不孤单。”◎泪眼微微含笑，寒唇渺渺轻言：“来生仍续此生缘？”“我们回去罢，等一个春天。”
