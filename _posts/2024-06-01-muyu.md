---
layout: post
title: "沐雨集"
date: 2024-06-01
categories: [诗集]
tags: []
content-created: 2020-01-01
content-updated: 2026-02-07
archive-created: 2025-03-26
archive-updated: 2026-02-07
description: "桂华有意应伴我，双影沐秋明月光。"
cover: "/assets/imgs/share/default.png"
index:
  - ref: windbell_collections
    position: bottom
---

> 桂华有意应伴我，双影沐秋明月光。

## 🧁 卷一

### 🧁 再题绮怀十六首寄<u>沐歌</u>

<u>冠笄阁</u>下碧波平。几树梨花抱雪生。束起青丝登水榭，接来好运向新程。霜枝乍染寒梅色，冷夜初闻爆竹声。吹灭蛋糕红烛后，一场大梦可能成。

与君初识在天涯。<u>清韵笙歌</u>一抹霞。才聚<u>香居</u>登<u>蝶阁</u>，已穿深竹到<u>林家</u>。空城窗影咖喱饭，小凳街心牛乳茶。记得中宵共长话，有时故事有时瓜。<span class="inline-annotation">二〇二〇年一月二十五日初识。</span>

采薇无计曰归时。铁锁深深锁客扉。月冷人烟各寥落，霞凝诗酒两依稀。恨因久别情难诉，欲拟重逢事每违。想象一朝云散了，莺儿燕子正同飞。

寂寂樱飞<u>南浦</u>桥。东君低语水回潮。重来有伴心同悦，相拥无声笔已描。<u>花柏</u><u>云鹃</u>真不老，清风烈日可能遥。纸鸢未许凌空去，卧在箱中缓缓凋。

一街烟火掩天蓝。两桶奶茶回味甘。长向帐中寻烤肉，每于桌上始清谈。离披落日照人醉，烂漫高风染梦酣。挥别各归衾枕里，共看明月爱江南。

<u>曲径深林落海棠</u>。滨江六月正晴阳。百花簇锦蜿蜒路，双影绵延隐映光。执手元非才子梦，<u>比肩仍是少年郎</u>。有情鸟雀来觅食，桌布微风芳草香。<span class="inline-annotation">二〇二〇年六月二十六日于滨江森林公园。</span>

梦魂失意到江湄。泪落深林满眼垂。欲向云间寻旧友，莫于花下忆前知。山川草木恐多恙，世路风波岂易辞。那日烦忧不能寐，偷歌一段遣怀诗。

穹楼曙色对高钟。摇曳骊歌诉远鸿。满座气球飞的的，寸心幽思说匆匆。喜悲无以别离异，肥瘦多因酒肉同。只是青春半飘散，半余一载在云中。

潮来<u>闵浦</u>逆西流。失意江波泛有愁。两处人偕伤断笔，一行鸿去哭高秋。舟离小渡趋彼岸，云立长桥望远游。携手归时灯不晚，微风啜泣在街头。

<u>林荫新路</u>沐林荫。共有童年向此寻。<u>欢乐谷</u>中凭旧迹，<u>辰</u><u>佘</u>山下纵游心。堪怜佳岁晓常聚，每恨残阳夕渐沉。别后<u>松江</u>水无尽，傍江烟树正萧森。<span class="inline-annotation">二〇二〇年十一月十四日于欢乐谷。</span>

<u>画蝶</u>一朝生紫烟。分明眉目转相怜。老成梦系香樟下，新唱歌传彩笔前。知彼情深无日改，为君意重霎时宣。重来<u>恋语</u>大学路，已写信笺三五年。<span class="inline-annotation">有歌曲<a href="/huadie/">《画蝶》</a>，二〇二一年一月二十五日作。</span>

航程海上向南巡。云浦无边梦有垠。古厝红砖花序旧，晴空碧水岁华新。<u>思明</u>长隧人犹轨，<u>鼓浪</u>风琴键已尘。捡拾沙滩螺与贝，他乡潮信个中匀。<span class="inline-annotation">二〇二一年七月于厦门。</span>

中宵那日在高城。浓雾氤氲月露荧。未睡玻璃斑驳影，正披锦缎浅深萍。有情生世许能誓，无定来年一并经。且共温衾眠到晓，晓星轻诉<u>浦江</u>听。<span class="inline-annotation">二〇二一年十一月六日凌晨于陆家嘴。</span>

<u>浦江</u>北去月西弯。潮信低吟在<u>外滩</u>。鼎沸人声随兴闹，衣单风气有时寒。无穷瘴疠祈能绝，未尽烦愁凭自宽。想象他年久相守，星桥云水曲阑干。<span class="inline-annotation">二〇二一年十二月三十一日夜于外滩。</span>

<u>芦山</u>古道<u>锦城</u>风。缓泛<u>玉溪</u>花影重。恨到冢中都作土，秋过霜降渐如冬。无言北伐成遗志，有泪高楼撞晚钟。收拾残妆前路绝，一钩孤月正溶溶。<span class="inline-annotation">二〇二三年十月十四日于芦山。</span>

结发长生月在闱。临河小径渐成蹊。已无余韵催人趁，剩有双凰向晓啼。别后笑谈依旧共，思来身世不同题。只消记得碧波好，抱雪梨花树影低。

## 🧁 卷二

`2020-01-01` ~ `2020-04-17`

### 🧁 阮郎归·元旦夜访钱塘

去年夏夜过钱塘，红莲星月光。苏堤蝉浅鹊歌扬，云缭烛影双。◎今年冬，复钱塘。白菰湖上霜。断桥微酌犹北望，雾浓风未凉。

### 🧁 浣溪沙·初见

铁锁隆冬断冷江，缘丝新岁逆潮航。梦飞晴午影初双。◎雨霁方知红日暖，风寒愈觉腊梅香。画眉一笑尽彷徨。

### 🧁 清平乐·冬夜

残霞缥缈，月冷人烟少。空巷灯笼孤悬吊，枯叶无人洒扫。◎今宵思泪淋漓，去年诗酒依稀。还望一朝云散，莺儿燕子重飞。

### 🧁 水调歌头·思

一见别离后，两地苦相思。三千弱水喑哑，四海月凄迷。五月芳山常盼，六月莲荷亦好，七夕鹊桥期。八面冷风里，九国共伤悲。◎做猫罢，雀更好，可高飞。飞栖佳人酥手，鸟语对低眉。今宵寒霜满叶，融作明晨露水，春意也将回。待到桃花好，执手沐红菲。

### 🧁 闰日

兰香隐隐月沉沉，永夜孤灯照独身。闰日隔空双影伴，凄风楚雨不临门。

### 🧁 南浦樱

江潮阵阵水淙淙，望极春深未有踪。寂寞素红逢远客，忙掬笑靥画妆容。

### 🧁 寂春寒夜

原是莺啼候，缘何欢语藏。愁年霜永瑟，苦夜雨深凉。叶沮空晨榭，花惊寂晚廊。无情风送水，徒自镜红妆。

### 🧁 诉衷情·春阑

符新霹雳断缘桥，泪眼锁梅梢。东君望断无迹，愁雾总纷缭。◎花既落，雪未销，路迢迢。浓云空聚，双雁别离，冷柳随飘。

## 🧁 卷三

`2021-02-12` ~ `2021-10-05`

### 🧁 辛丑迎春纪

春梅抱蕾浪初平，风动檐梢舞赤缨。久别乡中笛曲绕，一归故里鸟声萦。晨晖东海祥云至，夜雨巴山絮霭宁。待到早樱飞浦岸，沐花执手更关情。

### 🧁 菩萨蛮·春霖次韵

银丝斜落清波冷，残红不见当年影。细柳独凭桥，离愁无计消。◎缘湖听雨久，遥忆双飞处。何日复相依，此心金雀知。

### 🧁 蝶恋花

寂雨一宵花一醉，零落孤街，苦待东君济。篱外香樟红叶晦，去年好景今年碎。◎梦若江流情似水，聚散匆匆，离恨何时已？斜照余晖春暮里，此心只托飞鸿寄。

### 🧁 桨摇

桨摇舟有翼，江阔水无垠。柳在人先老，樱飞叶始新。雨凉犹盼夏，风暖更怜春。明日流霞唤，乘云渡颍滨。

### 🧁 春晓即事

昨夜春将已，感君与我同。落花浮落水，残月送残风。晓雾迷宵火，南歌泪北鸿。无言堪醒梦，往事已成空。

### 🧁 春午即事

仲春清午道，衣袂染甘霖。云密花先黯，雨濛林更深。南风知未已，秋梦那堪寻。闲枕泉流畔，鹊鸣自好音。

### 🧁 菩萨蛮·秋怀次韵

港城余暑今犹在，惊雷欲把华年改。遥念采莲池，浮沉安可知。◎霞遮天海色，层卷归航忆。秋月有谁同，东南西北风。

### 🧁 浣溪沙·秋水次诸君韵

木已成舟梦已残，酒酣不耐晚风寒。谁胶锦瑟锁华年。◎瀚海随波心独愧，星河循迹影相怜。月明又入一重山。

### 🧁 再题三年

烛照三更金送晚，纸萦一片木沉香。书循旧迹途先阻，笔启新帆水更长。锦缎只依君貌写，罗裙独为此身量。桂华有意应伴我，双影沐秋明月光。

## 🧁 卷四

`2021-11-25` ~ `2022-10-23`

### 🧁 鹧鸪天·冬思次韶逆韵

久客江南冬不眠，无端成忆哂韶年。未知一入围城困，常羡双飞阔海间。◎凭短梦，续余欢。鸳鸯从别隔千山。出笼犹慕笼中鸟，不虑长宵风雨寒。

### 🧁 早冬寄侣

鸳鸯冷落拘浮世，飞鸽殷勤送物华。两隔唯因一江水，相思常动半城沙。曾经南浦三枝雪，不过瀛洲十里花。待到冬深君复返，且凭琴瑟和千家。

### 🧁 回文

廊锁夜冬封水江，木舟徒盼欲归航。霜凝更忆初阳暖，雪落曾添冷蕊香。香蕊冷添曾落雪，暖阳初忆更凝霜。航归欲盼徒舟木，江水封冬夜锁廊。

### 🧁 浪淘沙·隔 次韶逆韵

寒意笼飞云，散斗孤轮。荒村永夜失新晨。日日团圆皆是梦，老马蒙尘。◎对酒莫伤魂，且赋诗文。空缘相纸吻伤唇。青鸟殷勤人绝迹，抹半霜痕。

### 🧁 南歌子

夜雨凌窗永，迟春锁晓寒。帘栊共我两无言。烛下依稀浮影、映云鬟。◎揽玉温犹在，寻君梦已残。空床独泪惦前缘。路阻途遥，只隔一重山。

### 🧁 候春不至

重山叠霭谢春函，梦雪灯城点碧衫。晓湿车途思路阻，更寻青鸟寄遥缄。

### 🧁 八声甘州·惊蛰作

渐斜晖晦幻染莺啼，篱落锁园扉。看霞凝铁轨，列车北去，独向天陲。心以昙花一触，换永永流离。无处笺明月，焚断成灰。◎便踏晚枫来路，逐港城鸢影，酿作新词。待披荆斩棘，有准拟佳期。把今春、尽情挥了，任相思、织泪入罗衣。黄梅雨、湿青眉羽，声唤微晞。

### 🧁 别离三月矣赋此抒怀

悲莫悲兮生别离，沈沈锁下杳无期。一春红尽有谁眷？几度泪流惟自知。远信犹言乡梦好，亲书更怕雁归迟。半壶浊酒半轮月，洒作西窗星斗移。

### 🧁 重逢

江涛万里一扁舟，夹道凋红黯黯收。人谓重逢多不好，无端更惹泪长流。与君莫问春时事，虽愧曾邀夜酒筹。明日阴晴皆幻灭，几丝斜照染西楼。

### 🧁 定风波·秋来

一瞬秋来落叶多，平生朝暮尽消磨。倦里瞑听窗外雨，南浦。残灯无处点江河。◎昨夜温存犹在耳，唇齿。偏安小卧水云和。蓦地惊铃摧梦醒，凄冷。朔风得志践枯荷。

### 🧁 杂感次韵

一灯一盏一头白，一夜风来又一秋。垂死物华君莫问，桂枝何日发新由？

### 🧁 锦秋次韵

一炬高城物事零，锦江飞絮古碑铭。亡魂怀恨归平野，匹马思亲哭短亭。故国乡音心已木，西山秋雪草长青。月明不顾人间冷，点洒清晖照晚汀。

### 🧁 八声甘州·霜降作

对江南夜月守空城，雁去锁心扉。叹音书断尽，胡琴喑哑，如在边陲。惊蛰依稀曾约，春咏作睽离。一曲相逢梦，两地尘灰。◎曾有水灯潋滟，枕思源湖上，轻唱秋词。恨凝霜别罢，竟永失佳期。问谁家、堂前新燕，睹元元、潦倒可沾衣？时风起，扫梧桐叶，白露将晞。
