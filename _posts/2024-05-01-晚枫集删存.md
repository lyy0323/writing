---
layout: post
title: "晚枫集删存"
date: 2024-05-01
categories: [诗集]
tags: []
content-created: 2015-09-29
content-updated: 2025-05-14
archive-created: 2025-02-11
archive-updated: 2025-06-22
---

> 破虚冰、潸然泪目，抒离恨、桂洒盈肩。

## 🍁 卷一

### 🍁 绮怀二十首记十年之约

<span class="annotation">作于二〇二五年二月。</span>

渐损婵娟已损情。当时跌落一天星。十年秋约杳无信，数缕春潮偶有灵。每忆但能言毕竟，重逢浑不说曾经。<u>晚枫</u>新染荒芜梦，红透双眸未肯醒。

残笺未必补成词。相识毋宁非为诗。蝶恋花时能折翼，君怜我处正描眉。斜阳抹雨手中暖，冷月追霞望里迟。记得长廊绕云雾，一身外套小心披。<span class="inline-annotation">二〇一五年春尝共作《蝶恋花》一阕。</span>

<u>钱塘</u>秋夜雨梧桐。<u>楼外楼</u>前楼外风。露染寒身怜落桂，病侵孤枕感飘蓬。晓添<u>遗梦</u>三行墨，情系微灯一点红。从此湖西是长忆，频频缀在锦书中。<span class="inline-annotation">有小说《西湖遗梦》。本事二〇一五年十月三日。</span>

薄暮车灯溅浅流。<u>延安路</u>上每乘舟。<u>晚枫</u>能驿石能卧，弱柳解衣凭解愁。人静依依花事软，枝垂冉冉鸟声浮。临行长在天桥别，两块糕团各自收。

<u>课植园</u>前有古桥，古街古木各闻箫。寻来楼角云容乱，行处溪头波影摇。也借半窗聊酒话，时怜<u>千骨</u>一魂销。水晶刻字许相守，轻唱同床共枕谣。<span class="inline-annotation">本事二〇一五年十一月十一日于朱家角。时《花千骨》路人皆知。</span>

有妒应知亦有怜。流言未免惹人传。身同影瘦能相守，缘与心安难两全。岁暮常因孤枕泣，秋深谁寄绝情笺。浮云来去隔河汉，月想长庚别处悬。

一城金叶久徘徊。一夜重逢扑满怀。月待云开君待我，泪凝风定露凝阶。情深劫后应无恙，地僻春前或有霾。岁晚寒钟伴勾指，眼波摇漾到裙钗。

谁着周身白雪绒。轻刨木屑不留踪。幽藏小卧人来蹭，饱食高粱睡起慵。梦觉可能俱已老，世间毕竟几回冬。长眠须伴有瓜子，绿草春时生<u>古松</u>。<span class="inline-annotation">二〇一五年秋共育一仓鼠。十二月十二日卒。</span>

三曲裁春寄两樽，花痕初烙此生痕。江湖并辔霜蹄印，风雨同衾血泪温。劫罅双栖鸾镜影，人间共命鹧鸪魂。他年重践<u>西泠</u>约，秋月长天到旧垣。<span class="inline-annotation">有《缘起》《初见》《患难》三曲，皆作于二〇一六年春。</span>

春郊游冶正春晴，春雾氤氲见未曾。野爨烟熏迷眼目，风传语误冷心膺。新成锦字凭空想，欲浸欢歌恨不能。入夜惟祈天上影，飘摇一愿孔明灯。<span class="inline-annotation">本事二〇一六年四月二十一日于崇明。</span>

有梦曾怜追梦时。一年一度鹊桥归。酒瓶掩映裙微湿，眉黛分明笑久违。雨后新蒸虹七彩，楼头回望鸟双飞。徐行向晚梧桐路，挥手别君余落晖。<span class="inline-annotation">本事二〇一六年八月五日于虹许路。</span>

岁序不言霜转严。恹恹夜永弄梳奁。愁多白发初侵鬓，聚少痴人正乞签。半载余冬歌浅唱，一宵稚梦雪平添。几时春嫩江南柳，有在江南试卷帘。<span class="inline-annotation">有歌曲《等你在冬天》。</span>

海国春来春树荫，春诗春笔记同心。忆中两载<u>晚枫</u>叶，缄起一城<u>霜月林</u>。<u>蝶梦</u>初成<u>云梦</u>织，花香长在<u>柳香</u>寻。仙庭故事前世孽，惟把情缘留到今。<span class="inline-annotation">有小说《情系霜月林》。蝶梦、柳香，皆小说中地名。</span>

华年华宴两蹉跎。怅惘樽深凭醉多。钢轨藕花风客路，城灯栀子月骊歌。人如辰散飞无数，情恨途歧聚几何。别后星光真在水，一湾浅笑两眉波。<span class="inline-annotation">本事二〇一七年六月二十七日。</span>

偶访江南晶未裁。鹅毛渐白<u>晚枫</u>苔。于时写字镌青石，临别折枝簪小梅。瘦影平铺遮道路，疏香独立落尘埃。一灯复点心门里，燃到东君缓缓来。<span class="inline-annotation">二〇一八年一月二十五日，沪大雪。</span>

却道秋风秋日凉。秋心怅惘锁秋肠。云浮江海人非故，谶寄<u>瀛洲</u>桂未香。写信长桥或回首，煎灯别浦卜归航。飘摇红叶初凝血，又结堪堪一寸霜。<span class="inline-annotation">有歌曲《等桂花开》。本事二〇一八年九月二十三日。</span>

<u>波涛去也</u>水成纱。<u>涌浪初平</u>双影斜。<u>雾霭送春人送客</u>，梧桐飞雨鸟飞花。残红返照惊将了，极浦回光暗有涯。未半十年歧路近，晚枫别后属谁家？<span class="inline-annotation">本事二〇一九年春。</span>

伊谁真作一飞星。谁损婵娟又损情。夜永灯添风黯黯，巢空翼折鸟嘤嘤。藕花半死丝犹系，莲实无心苦未明。<u>焚血</u>当年曾唱处，于今寂寂不闻声。<span class="inline-annotation">本事二〇一九年八月。有歌曲《焚血》，二〇一六年三月四日共作于晚枫。</span>

寒碧温黄各俨然。蓝窗白露月阑干。一双断钥锈无力，二八初妆湿未残。对镜唯余镜中影，照心元是水心盘。无波正好风来皱，碎作真珠独自看。

写罢江南烟雨图。江南烟雨锁平芜。雨中正结十年茧，炉上新焚一颗珠。炉下多灰风过冷，枝头残叶露来枯。无心应是钱塘藕，犹似当年据满湖。

## 🍁 卷二

### 🍁 诉衷情·十载心殇

#### 🍁 （唱）

秋寒风起怨夕阳，倾已落无殇。心城欲系残念，无奈何、意彷徨。◎情未断，更思乡，路空茫。此生不负，万水千山，十载残阳。<span class="inline-annotation">二〇一五年九月二十九日。</span>

#### 🍁 （和）

暖风迭起绕残阳，心苦自离殇。湖西断尽杂念，清水畔、自彷徨。◎难剪断，又思乡，泪茫茫。此生将逝，何必悲伤，明日朝阳。<span class="inline-annotation">二〇一五年十月二日。</span>

#### 🍁 和亦倾乙未《十载心伤》以寄

秋涛碧海浸斜阳，晚叶载余伤。香居柳意初念，笛赋里、更彷徨。◎魂欲断，魄行乡，雾遮茫。此生无悔，万语千言，明日新光。<span class="inline-annotation">二〇一八年九月二十九日。</span>

### 🍁 清平乐·默守

晚阳斜照，林中游人少。一点绛红春色好，止有西风纷扰。◎一枝艳影迷颜，如今恰似神仙。皓月徜徉万里，佳人默守十年。<span class="inline-annotation">二〇一五年十月二十七日。</span>

### 🍁 南柯子·柳夜情 

明月难回首，清风易断肠。夜深孤影自凄凉，又忆当年携手，意绵长。◎云雾遮初月，珠丝透短裳。海棠零落柳飞扬，只有一声长叹，路空茫。<span class="inline-annotation">二〇一六年一月十七日。</span>

### 🍁 思君（其六）

昨夜深闺梦，见君楚楚颜。君臂执妾手，倚君侧缠绵。相拥道情愫，携手共碧天。晨曦断圆梦，沧海泪尽烟。琵琶自声哑，锦瑟空断弦。晓珠华彩黯，明月冷光暄。雨飞心头畔，泪洗柳意边。喜鹊啼声悦，徒来把愁添！密谋二三月，求会一面缘。今朝梦成影，泪落灼杜鹃。地广承思万，天高载愁千。何年再相聚，续写今世缘？<span class="inline-annotation">二〇一七年七月十一日。</span>

### 🍁 歆烛三首

三里夹竹七里樟，南风阵阵谢余芳。如今暗计同窗处，犹是当年照影廊。<span class="inline-annotation">二〇一八年六月五日。</span>

碧梧金雀溅春江，曲径深林落海棠。一梦四年重聚此，比肩仍是少年郎。<span class="inline-annotation">二〇一八年六月五日。</span>

星火花零月冷光，少年执手愿疏狂。凄清寒夜孤城雨，不灭歆烛眷意长。<span class="inline-annotation">二〇一八年六月六日。</span>

### 🍁 南柯子·伤离

长雨沾白幕，东风卷碧帘。一腔别恨又期年。树影初蝉啼雀，小凉轩。◎晴雨天地外，离合梦醒间。晚阳霞里月无言。落叶梧桐溪水，冷江天。<span class="inline-annotation">二〇一八年六月二十日。</span>

### 🍁 西江月

年少一席华梦，晚枫十里清秋。相逢重返故园游，碧柳红枫依旧。◎脉脉温情久驻，重重眷意长留。钱塘月里共轻舟，攫取满天星宿。<span class="inline-annotation">二〇一八年八月五日。</span>

### 🍁 玉蝴蝶·九月十日夜

小院晚秋迷雾，新愁万里，旧梦初凉。碧柳红枫，如始慨叹神伤。感蘋花、西风卷落，悲梧叶、冷雨添黄。莫离乡。别君一去，独守寒霜。◎无忘。三年似影，九天寻忆，寻往何方！岁迩天遥，仙真难解世人狂。竹阑外、残林落叶，迎风起、承意绵长。莫散场。两心留意，一片秋光。<span class="inline-annotation">二〇一八年九月十一日。</span>

### 🍁 踏莎行·秋水

郁柳黄杨，秋波冷露，西风肃卷青云暮。百川东入海无回，断鸿声里横塘路。◎海浪升腾，成云作雾，溯洄雪岭初航处。光阴若有逆流时，只期执手情如故。<span class="inline-annotation">二〇一八年九月十二日。</span>

### 🍁 记竹园月夜

春花秋始绽，昼雨夜初晴。桂影甘香溢，波光细语轻。楼高霞彩黯，风远玉钩明。酌酒缘丝绕，流华驻锦庭。<span class="inline-annotation">二〇一八年九月十五日。</span>

### 🍁 三年

缘起三秋红叶舞，情延一世桂华香。千重故事惜而守，两片真心日以长。若锦前程须逐梦，成风往忆莫思量。云开雨过新潮涌，泛水空明溯流光。<span class="inline-annotation">二〇一八年十月五日。</span>

### 🍁 思君（十一）

沉别三更夜，轻接一缕光。柳芽播新绿，枝梢润雨扬。或道春将至，我言冬欲殇。晨炊伴浓雾，难掩蔽朝阳。莺啼过北苑，霞彩映南方。晚枫春如梦，执手意深长。秋来梦不醒，冬至情未央。唯叹尘不散，旧忆覆层霜。花开诱人醉，花落惹人伤。花香红日暖，花尽碧空凉。玉兰新愿满，古道衬影双。迎风思故里，切切念红妆。<span class="inline-annotation">二〇一九年三月十三日。</span>

### 🍁 九张机·春忆

一张机，苍葱碧草送别离。扬镳号角情柔切。骊歌唱响，远空烛曳，晴雨未求知。

二张机，三千红紫缀花枝。眉眼碧波心寻梦。迷烟幻境，断鸿声里，圆月映兰溪。

三张机，暖风长雨润新泥。彩蝶聚散樱红幕。无端作雅，抚筝余韵，忧入袖拂挥。

四张机，情深意切愿同飞。芳心两盼春常驻。轻舟荡漾，消融心雪，粼照小园扉。

五张机，迷烟暮雨画愁眉。杉林洒泪知情状。唯终不语，冷花零落，怀苦仗新杯。

六张机，金陵景盛古人稀。潮生月落风云隐。伤今忆往，霖铃孤夜，栏外雨霏霏。

七张机，群香锦簇压枝低。年年此间花次第。沧桑世事，故人何在？遥作马啼嘶。

八张机，花生花落复花开。辞春总忆花红日。光阴似水，去留无意，一别几时归？

九张机，残明烛火照罗帷。千千往事丝丝线。缝织笑泪，尽收甜苦，留待老来思。<span class="inline-annotation">二〇一九年四月一日。</span>

### 🍁 减字木兰花

沉沉天色。云霭送春人送客。郁郁梧桐。影映愁心细细缝。◎撩帘玉手。阑外雨歇君见否？不识云开。只恐忧思未解怀。<span class="inline-annotation">二〇一九年五月十八日。</span>

### 🍁 水调歌头·霜林叹

霜林梦花雨，二载晚愁风。年来多少纯意，尽散雾深浓！感郁枝梢红落，落瓣今成新土，甜苦也将终。篱外鹃啼碎，篱里叹声重。◎过蝶阁，临柘榭，望飞鸿。鸿飞不见，游子寂影送孤蓬。登顶峰峦远眺，满目层云千里，泪眼忆华容。待聚香居里，情寄柳林枫。<span class="inline-annotation">二〇一九年五月十四日。</span>

### 🍁 水调歌头·霜林第二叹

霜月碧林雨，柳意晚城风。惊涛骇浪连缀，激尽冷烟浓。遥羡当年懵懂，情掷香居一梦，今日已皆空。夕暮始兴叹，更漏又三重。◎待雷歇，乘云起，迹高鸿。鸿音却哑，诚心何处不飞蓬！何苦追名逐利，且共凌波泛水，星月本相容。一笔存温血，落纸化红枫。<span class="inline-annotation">二〇二一年五月十四日。</span>

### 🍁 水调歌头·霜林第三叹

霜月自缄起，六载已乘风。春温不解浮沉，执染露华浓。灯下频频回首，旧梦依稀明灭，到此渐成空。篱外哭歌渺，盏里泪欢重。◎隐山情，无人理，系征鸿。鸿归衔木，徒剩霜鬓感飘蓬。永恨殷勤逐利，又恐庸常到死，今强扮从容。溅我胸中血，难暖世寒冬。<span class="inline-annotation">二〇二三年五月十四日。</span>

### 🍁 水调歌头·霜林第四叹

霜渐不成雪，林渐不成风。恍然我渐成柳，情系某心浓。记得当年执笔，勾勒香居双影，晴日暖天空。梦渐不提起，折叠一重重。◎罗幕深，绮窗静，想归鸿。鸿归到枕，飞到罗幕绮窗中。从此长宵星月，往后余生灯火，明灭两颜容。呵手说同在，相守过残冬。

### 🍁 沁园春·湖畔晚聚怀昔

酒馆湖滨，觥筹交错，饮尽繁华。渐云遮雾起，晚风阵阵，拂吹岸柳，隐动蒹葭。趣轶言谈，叙说近岁，舞动凌波见日斜。叹离合，一别犹四载，几重风沙。◎当时晤对双娃。情义切，共朝晖夕霞。至今年今日，真情益固，恒将携手，同闯天涯。稚嫩孩童，不欢此景，吵嚷蛮缠欲返家。西湖夜，只我知其意，无以复加。<span class="inline-annotation">二〇一九年七月三十日。</span>

### 🍁 南乡子·夏夜啼血

雨破墨层云，不见当年玉枕邻。十载梦飞无迹影。孤身，雨洗雷惊泪落人。◎信手点香焚，无奈残霞亦断魂。帘落烛熄星照我。浓醇，饮尽寒风入旧门。<span class="inline-annotation">二〇一九年八月十八日。</span>

### 🍁 西江月·八月三十日闲游

垂柳荷塘载鹜，杉林莲水游鸳。牡丹国色绣仙鸾，螺髻玉钗璀璨。◎无分何须固守，有缘自会重牵。波心阁影照云鬟，愁苦随风尽散。<span class="inline-annotation">二〇一九年八月三十日。</span>

### 🍁 水调歌头·夜过虬江

篱外暮风起，园里桂摇枝。虬江何故西去，云叹夜归迟。举盏行销乱苦，误以空樽承泪，愁解恨难挥。十七正年少，何必自枯颓！◎灯百盏，忽照亮，送明辉。柔绢碎浪，澜波初远又东回。长愿浮生若水，不役孤高旷阔，山海总相宜。闲坐凉亭晚，笑看鹧鸪飞。<span class="inline-annotation">二〇一九年九月十八日。</span>

### 🍁 玉蝴蝶·秋梦

守影江南秋夜，烛尽明灭，倦意绵延。踏叶乘风，俶尔霞晚枫前。破虚冰、潸然泪目，抒离恨、桂洒盈肩。怨啼鹃。倚窗泣血，搅我心园。◎阑珊。勉为追忆，恍如隔世，旧绪凄然。寄醉消忧，无端梦里镜长圆。夜行收、朝霞映冷，天欲晓、水露凝烟。再难眠。梳妆起坐，残月孤悬。<span class="inline-annotation">二〇一九年九月二十六日。</span>

### 🍁 秋行

秋朝雨新止，清气散乾坤。轻波沚上动，残桂风外沉。凝露闪槐叶，流光镀颍滨。佳游烟柳道，觉归此似真。莫苦秋悲冷，年时得且珍。<span class="inline-annotation">二〇一九年十一月十三日。</span>

### 🍁 临港冬雨

港城微雨叶将残，古榭浮江独倚栏。东去鳞纹拂冷沚，西飞鹜鸟落低滩。枯藤衰草风红木，银线圆珠浪白澜。临暮不暇伤既往，新春只恨太姗姗。<span class="inline-annotation">二〇一九年十二月二十日。</span>

## 🍁 卷三

### 🍁 记夏至日食

夏至风寒雨不宁，阶头苔草兀犹青。月凌红日疑非昼，云掩白光若已暝。人世盈亏枫洒落，天涯晴雪桂飘零。霜林梦寄钱江水，许我明途伴晓星。<span class="inline-annotation">二〇二〇年六月二十一日。</span>

### 🍁 蝶恋花

雨止日升霞渐暖。报晓江风，喜染吴淞畔。迎旭天城深望远，黄莺彩蝶双双伴。◎常记枫林沉醉晚。懵懂青容，却把红妆换。一梦十年犹恨短，重谱初心期无限。<span class="inline-annotation">二〇二〇年七月一日。</span>

### 🍁 虞美人·七月

当年七月骄阳下，红柬温如画。去年七月疾风中，目倦神昏、蝉噪断鸣钟。◎今年七月朦胧里，别绪无人寄。欲将悲喜一齐留，直似黄沙泥淖泛扁舟。<span class="inline-annotation">二〇二〇年七月十六日。</span>

### 🍁 戚氏·上江楼

雁残啾。恹恹斜日溯江流。迭浪重涛，若鸣谣曲抚行舟。深秋。朔风稠。边城临暮事皆休。无言寄怨迁鸟，怎忍寻尽万华偷。琴胡喑哑，笙箫洒泪，笛扬暗卷衾帱。问如何落魄，难括三五，不语先诌。◎常记豆蔻曾游。晴雨转瞬，未解是沉浮。春心闹、海天旷野，碧柳烧榴。暖风柔。弱水涌动，多情少虑，鬓眼含羞。恍然梦里，懵懂佳年，形影羡煞双鸥。◎落叶匆匆老。通途了断，迫上危楼。浅探苍生痛楚，恨良辰只为卷书留。十年五载寒窗，始思立业，浪急身形瘦。为拄撑、无计常奔走，戴星月、绵禄初收。且莫说、粉饰图谋。聚稻黍、夜夜点脂油。对余晖散，凝神落笔，更作新愁。<span class="inline-annotation">二〇二〇年十一月四日。此词见于张玉梅本者，上片第九句作“怎忍南去不回头”，十二句作“笛扬暗卷衾绸”，末句作“不语而诌”；中片第三句作“未解历沉浮”；下片第四句作“慨叹苍生痛楚”。</span>

### 🍁 雨春未至

雨春未至伤情至，独自临江忆古游。雪露寒清梅欲败，烟霞冷澈柳寻休。彩桥早失飞虹跨，碧水今余卧影浮。旧事无端圆梦里，银丝默醒作江流。<span class="inline-annotation">二〇二一年二月十六日。</span>

### 🍁 望江南·代寄

江南夜，有月更清寒。细柳双生莺浅唱，平湖孤影客吹弹。悲喜各相宣。◎风乍起，秋意入春关。始寄书笺终尚在，梦存情思醒难延。无计复扬帆。<span class="inline-annotation">二〇二一年四月二十一日。</span>

### 🍁 水调歌头·四月廿一忆

久是梦中旅，常以幻添伤。转醒犹是深夜，我与月皆凉。高锁楼台死寂，虚掩孤城半哑，灼痛炭冰肠。迷雾笼江畔，泪眼两茫茫。◎忽忆起，年少事，暖春长。东瀛霞里，曾有佳侣笑林郎。往事难堪回顾，前路无心探索，天上有中堂。灯火到今日，不过帝新装。<span class="inline-annotation">二〇二二年四月二十一日。</span>

### 🍁 望江南

江南忆，常忆少时欢。竹马竞嬉亭子外，青梅闲话小扉前。铃下有寒暄。◎今雨起，点滴葬韶年。笑语久违心已病，愁容一染梦皆残。不过泪潸潸。<span class="inline-annotation">二〇二二年五月十四日。</span>

### 🍁 诗赋八月时事兼记追梦六周年

六年随水梦无因，风雪漫天谁抱薪？久困病躯佳会少，多怀前志叹声频。连城烽火犹今日，永夜流星又一巡。且惜繁华仍在处，秋花撷赠枕边人。<span class="inline-annotation">二〇二二年八月七日。</span>
